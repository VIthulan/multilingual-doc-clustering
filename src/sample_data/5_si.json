{
  "title": "හදිසි නීතිය: ''සීනි මිල සහ සහල් මිල තීරණය කරන්නත් ඒ බලය ඕනද ?''",
  "content": "ජනාධිපති ගෝඨාභය රාජපක්ෂ විසින් අගෝස්තු 30 වැනිදා පනවන ලද අත්\u200Dයාවශ්\u200Dය ආහාර සැපයීම සඳහා වන හදිසි නීති රෙගුලාසිවලට අදාළ ප්\u200Dරකාශනය වැඩි ඡන්ද 81කින් සැප්තැම්බර් 06 වැනිදා පාර්ලිමේන්තුවේදී සම්මත විය.\n\nඊට පක්ෂව ඡන්ද 132ක් ලැබුණු අතර විපක්ෂව ලැබුණු ඡන්ද සංඛ්\u200Dයාව 51කි.\n\nවිපක්ෂය පවසන්නේ අත්\u200Dයාවශ්\u200Dය සේවා සහ ආහාර සැපයුමට පවතින නීති ප්\u200Dරමාණවත් වන බවය. එබැවින් මෙය මර්දනය සඳහා යොදා ගැනීමේ අවදානමක් ඇති බව ඔවුහු පවසති.\n\nඑහෙත් ආණ්ඩු පක්ෂය පවසන්නේ ජනතාවට කාර්යක්ෂම සේවාවක් සැපයීමට පවතින නීති බාධාවක් බැවින් මෙය පාර්ලිමේන්තුවට ඉදිරිපත් කළ බවය.",
  "url": "https://www.bbc.com/sinhala/sri-lanka-58465659",
  "date": "2021-10-06"
}