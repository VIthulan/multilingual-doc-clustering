{
  "title": "சுப்பர் - 12-இல் இலங்கை",
  "content": "சர்வதேச கிரிக்கெட் சபையின் இருபதுக்கு - 20 உலகக் கிண்ணத் தொடரின் சுப்பர்-12 சுற்றுக்கு இலங்கை தகுதி பெற்றுள்ளது.\n\nஐக்கிய அரபு அமீரகத்தின் அபு தாபியில் நேற்றிரவு நடைபெற்ற அயர்லாந்துடனான குழு ஏ போட்டியில் வென்றமையைத் தொடர்ந்தே இன்னும் ஒரு போட்டி மீதமிருக்கையிலேயே சுப்பர்-12 சுற்றுக்கு இலங்கை தகுதி பெற்றுள்ளது.\n\nஸ்கோர் விவரம்:\n\nநாணயச் சுழற்சி: இலங்கை\n\nஇலங்கை: 171/7 (20 ஓவ. ) (துடுப்பாட்டம்: வனிடு ஹஸரங்க 71 (47), பதும் நிஸங்க 61 (47), தசுன் ஷானக ஆ.இ 21 (11) ஓட்டங்கள். பந்துவீச்சு: ஜொஷ் லிட்டில் 4/23 [4], மார்க் அடைர் 2/35 [4], போல் ஸ்டேர்லிங்க் 1/4 [1], கிரேய்க் யங்க் 0/24 [4])\n\nஅயர்லாந்து: 101/10 (18.3 ஓவ. ) (பந்துவீச்சு: மஹேஷ் தீக்\u200Cஷன 3/17 [4], லஹிரு குமார 2/22 [4], சாமிக கருணாரத்ன 2/27 [3.3], வனிடு ஹஸரங்க 1/12 [4], துஷ்மந்த சமீர 1/16 [3])\n\nபோட்டியின் நாயகன்: வனிடு ஹஸரங்க\n\nஇதேவேளை, மற்றைய போட்டியில் நெதர்லாந்தை நமீபியா வென்றிருந்தது.\n\nஇந்நிலையில், ஷார்ஜாவில் நாளை பிற்பகல் 3.30 மணிக்கு நடைபெறவுள்ள போட்டியில் அயர்லாந்தும், நமீபியாவும் மோதவுள்ளதுடன், இரவு 7.30 மணிக்கு நடைபெறவுள்ள போட்டியில் நெதர்லாந்தும், இலங்கையும் மோதவுள்ளன.",
  "url": "https://www.tamilmirror.lk/%E0%AE%AA%E0%AE%BF%E0%AE%B0%E0%AE%A4%E0%AE%BE%E0%AE%A9-%E0%AE%B5%E0%AE%BF%E0%AE%B3%E0%AF%88%E0%AE%AF%E0%AE%BE%E0%AE%9F%E0%AF%8D%E0%AE%9F%E0%AF%81/%E0%AE%9A%E0%AF%81%E0%AE%AA%E0%AF%8D%E0%AE%AA%E0%AE%B0%E0%AF%8D-12-%E0%AE%87%E0%AE%B2%E0%AF%8D-%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88/44-283567",
  "date": "2021-10-21"
}