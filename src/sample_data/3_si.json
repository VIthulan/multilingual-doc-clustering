{
  "title": "මේ ගැන පොත්වල විස්තර නෑ. අත්දැකීමෙන් සහ පළපුරුද්දෙන් කළේ.",
  "content": "කොළඹ, පෞද්ගලික රෝහලකදී උපත ලැබූ දරුවන් හයදෙනා මේ වන විට හොඳ සෞඛ්\u200Dය තත්ත්වයෙන් සිටින බව වෛද්\u200Dයවරු පවසති.\n\nඔක්තෝම්බර් 20 වැනිදා රාත්\u200Dරී 12.16ට පමණ උපත ලද මේ දරුවන් බිහි කළ මව කොළඹ IDH ප්\u200Dරදේශයේ පදිංචිකාරිනියකි.\n\nමහාචාර්ය ටිරාන් ඩයස්ගේ ප්\u200Dරධානත්වයෙන් යුතු වෛද්\u200Dය කණ්ඩායමක් සිසේරියන් සැත්කම සිදුකර තිබේ.\n\nශ්\u200Dරී ලංකාවෙන් සය නිවුන් දරු උපතක් වාර්තා වෙන ප්\u200Dරථම අවස්ථාව මෙය බව නව ජන්ම ළදරුවන් පිළිබඳ විශේෂඥ වෛද්\u200Dය නලීන් ගමඇතිගේ පවසයි.",
  "url": "https://www.bbc.com/sinhala/sri-lanka-58993273",
  "date": "2021-10-21"
}