{
  "title": "පොහොර අර්බුදය : 'පොටෑසියම් ක්ලෝරයිඩ්' කාබනික පොහොර කතාව වෙනස් කරයි",
  "content": "කෘෂිකර්ම අමාත්\u200Dයාංශය විසින් ඔත්තෝබර් 13 වැනි දා නිකුත් කළ මාධ්\u200Dය නිවේදනයට අනුව මහ කන්නය සඳහා අවශ්\u200Dය පොටෑසියම් ක්ලෝරයිඩ් කාබනික පොහොර මෙට්\u200Dරික් ටොන් 30,000ක් ශ්\u200Dරී ලංකාවට ආනයනය කර තිබේ.\n\nඒ පුවත රජයේ ප්\u200Dරවෘත්ති දෙපාර්තමේන්තුව සහ ප්\u200Dරධාන මාධ්\u200Dය ද වාර්තා කරන ලදී. එහෙත් පොටෑසියම් ක්ලෝරයිඩ් යනු කාබනික සංයෝගයක් නොවන බව රසායන විද්\u200Dයාඥයින්, රසායන විද්\u200Dයාව පිළිබඳ මහාචාර්යවරුන් සහ රසායන විද්\u200Dයාව හදාරන ලද බොහෝ දෙනෙකු පවසති.\n\nමේ ගැන කෘෂිකර්ම අමාත්\u200Dය මහින්දානන්ද අලුත්ගමගේ ෆේස් බුක් ගිණුමෙහි තබන ලද සටහන ද පසුව වෙනස් කළ බව ද සඳහන් කරමින් බොහෝ දෙනා සමාජ මාධ්\u200Dය ඔස්සේ අදහස් පළ කර ඇති ආකාරය දක්නට ලැබේ.",
  "url": "https://www.bbc.com/sinhala/sri-lanka-58894230",
  "date": "YYYY-MM-DD"
}