{
    "title": "உக்ரைனியக் குடியிருப்பாளர்கள் மெட்ரோ நிலையங்களில் தஞ்சம்",
    "content": "ரஷ்ய படையெடுப்பின் முதல் நாள் தாக்குதலில் இருந்து தப்புவதற்கு உக்ரைனியர்கள் நிலத்தடி மெட்ரோ ரயில் நிலையங்களில் அடைக்கலம் பெற்றுள்ளனர்.\nகீவ் மற்றும் கார்கிவ் மெட்ரோ நிலையங்களில் முதியவர்கள் மற்றும் குழந்தைள் உட்பட குடியிருப்பாளர்கள் மற்றும் குடும்பங்கள் இரவை கழிக்கும் படங்கள் வெளியாகியுள்ளன. பலரும் பைகள் மற்றும் தமது உடைமைகளை வைத்துக்கொண்டு போர்வையால் போர்த்தியபடி உறங்குவதை காணமுடிகிறது.\nஉக்ரைனில் இரவில் ஊரடங்கு அமுலில் இருந்தபோதும் குண்டு தாக்குதலில் இருந்து பாதுகாப்பு அளிக்கும் இடமாக மெட்ரோ நிலையங்கள் திறக்கப்பட்டிருந்தன.\nஆயிரக்கணக்கான உக்ரைனியர்கள் வீடுகளை விட்டு வெளியேறி பாதுகாப்பு தேடி அண்டை நாடுகளில் அடைக்கலம் பெற்றிருப்பதாக அகதிகளுக்கான ஐ.நா நிறுவனம் குறிப்பிட்டுள்ளது. இவ்வாறு வெளியேறியோறின் எண்ணிக்கை 100,000க்கும் அதிகம் என கூறப்பட்டுள்ளது.\nஉக்ரைனின் மேற்குப் பக்கமாக இருக்கும் போலந்தில் அகதிகளின் வருகைக்காக எல்லையில் முகாம்கள் அமைக்கப்பட்டுள்ளன.",
    "url": "https://www.thinakaran.lk/2022/02/26/%E0%AE%B5%E0%AF%86%E0%AE%B3%E0%AE%BF%E0%AE%A8%E0%AE%BE%E0%AE%9F%E0%AF%81/81452/%E0%AE%89%E0%AE%95%E0%AF%8D%E0%AE%B0%E0%AF%88%E0%AE%A9%E0%AE%BF%E0%AE%AF%E0%AE%95%E0%AF%8D-%E0%AE%95%E0%AF%81%E0%AE%9F%E0%AE%BF%E0%AE%AF%E0%AE%BF%E0%AE%B0%E0%AF%81%E0%AE%AA%E0%AF%8D%E0%AE%AA%E0%AE%BE%E0%AE%B3%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%AE%E0%AF%86%E0%AE%9F%E0%AF%8D%E0%AE%B0%E0%AF%8B-%E0%AE%A8%E0%AE%BF%E0%AE%B2%E0%AF%88%E0%AE%AF%E0%AE%99%E0%AF%8D%E0%AE%95%E0%AE%B3%E0%AE%BF%E0%AE%B2%E0%AF%8D-%E0%AE%A4%E0%AE%9E%E0%AF%8D%E0%AE%9A%E0%AE%AE%E0%AF%8D",
    "date": "26-02-2022",
    "category": "world"
}
