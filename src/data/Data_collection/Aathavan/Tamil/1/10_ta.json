{
    "title": "சுமத்ரா நிலநடுக்கம்: இருவர் உயிரிழப்பு",
    "content": "இந்தோனேசியாவின் சுமத்ரா தீவின் வடக்கே ஏற்பட்ட நிலநடுக்கத்தில் இருவர் உயிரிழந்திருப்பதாக தகவல் அளிக்கப்பட்டுள்ளது.\nநேற்றுக் காலை சுமார் 9.40 மணியளவில் 6.2 ரிக்டர் நிலநடுக்கம் சுமத்ராவின் சில பகுதிகளை உலுக்கியது. அது 10 கிலோமீற்றர் ஆழத்திலிருந்து தொடங்கியதாகக் கூறப்படுகிறது.\nமலேசியா, சிங்கப்பூர் ஆகிய இந்தோனேசியாவின் பக்கத்து நாடுகளில் நிலநடுக்கத்தின் அதிர்வுகள் உணரப்பட்டன. நிலத்தில் நிலநடுக்கம் ஏற்பட்டதால் சுனாமிப் பேரலை ஏற்படுவது குறித்து எச்சரிக்கை விடுக்கப்படவில்லை.\nமலேசியாவின் கோலாலம்பூர் மாநிலத்தில் சில பகுதிகளில் நிலநடுக்கத்தின் அதிர்வுகள் மிக அதிகமாக உணரப்பட்டதால் சிலர் அவசரமாக வெளியேற்றப்பட்டனர்.\nஆனால் அங்கு யாரும் காயமடைந்ததாகவோ கட்டடங்கள் சேதமடைந்ததாகவோ தகவல் இல்லை",
    "url": "https://www.thinakaran.lk/2022/02/26/%E0%AE%B5%E0%AF%86%E0%AE%B3%E0%AE%BF%E0%AE%A8%E0%AE%BE%E0%AE%9F%E0%AF%81/81453/%E0%AE%9A%E0%AF%81%E0%AE%AE%E0%AE%A4%E0%AF%8D%E0%AE%B0%E0%AE%BE-%E0%AE%A8%E0%AE%BF%E0%AE%B2%E0%AE%A8%E0%AE%9F%E0%AF%81%E0%AE%95%E0%AF%8D%E0%AE%95%E0%AE%AE%E0%AF%8D-%E0%AE%87%E0%AE%B0%E0%AF%81%E0%AE%B5%E0%AE%B0%E0%AF%8D-%E0%AE%89%E0%AE%AF%E0%AE%BF%E0%AE%B0%E0%AE%BF%E0%AE%B4%E0%AE%AA%E0%AF%8D%E0%AE%AA%E0%AF%81",
    "date": "26-02-2022",
    "category": "world"
}
