{
  "title": "බරාව තෙත්බිම සංවේදී පරිසර කලාපයක් ලෙස සංරක්ෂණය කෙරේ",
  "content": "කැළණි ගඟේ ප්‍රධාන අතු ගංඟාවක් වන පුස්සැලිඔය ආශ්‍රිතව පිහිටා ඇති බරාව තෙත් බිමට අයත් ප්‍රදේශය සංවේදී පරිසර කලාපයක් ලෙස සංරක්ෂණය කිරීමට පරිසර අමාත්‍යාංශය තීරණය කර තිබෙනවා.ඒ සඳහා කමිටුවක් ද පත් කර ඇති අතර, එම කමිටුව විසින් සති දෙකක් ඇතුළත අදාළ වාර්තාව පරිසර අමාත්‍යවරයාට භාරදිය යුතු බවයි මේ සම්බන්ධයෙන් පැවති සාකච්ඡාවක දී අවධාරණය කර ඇත්තේ.මෙම ජෛව පද්ධතිය වර්ෂාව අධික කාලවලදී අඩි 15 ක් පමණ ජලයෙන් යටවීම හේතුවෙන් එම ජල ගැලීම් වැළක්වීමට පුස්සැලිඔය කැළණි ගඟට වැටෙන ස්ථානයේ සිට එම ඔයෙහි ජලය ගලායාමට ඇති බාධක ඉවත් කිරීමටද අදාළ සාකච්ඡාවේදී තීරණය වී ඇති බව සඳහන්.",
  "url": "https://www.hirunews.lk/297523/%E0%B6%B6%E0%B6%BB%E0%B7%8F%E0%B7%80-%E0%B6%AD%E0%B7%99%E0%B6%AD%E0%B7%8A%E0%B6%B6%E0%B7%92%E0%B6%B8-%E0%B7%83%E0%B6%82%E0%B7%80%E0%B7%9A%E0%B6%AF%E0%B7%93-%E0%B6%B4%E0%B6%BB%E0%B7%92%E0%B7%83%E0%B6%BB-%E0%B6%9A%E0%B6%BD%E0%B7%8F%E0%B6%B4%E0%B6%BA%E0%B6%9A%E0%B7%8A-%E0%B6%BD%E0%B7%99%E0%B7%83-%E0%B7%83%E0%B6%82%E0%B6%BB%E0%B6%9A%E0%B7%8A%E0%B7%82%E0%B6%AB%E0%B6%BA-%E0%B6%9A%E0%B7%99%E0%B6%BB%E0%B7%9A",
  "date": "2022-02-20",
  "category": "legal"
}