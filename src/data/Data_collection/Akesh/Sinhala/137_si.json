{
  "title": "ගම් සංවර්ධනයට තාරුණ්‍යයේ සහාය රජය අපේක්ෂාවෙන්",
  "content": "ග්‍රාම නිලධාරි වසම් මට්ටමින් ප්‍රජා සහායක (ස්වේච්ඡා) ලෙස තරුණ තරුණියන්ගේ සේවාව ලබාගැනීම සඳහා අමාත්‍ය මණ්ඩලයේ අවධානය යොමුව තිබෙනවා.ඒ අනුව ජපානය සහ සිංගප්පූරුව වැනි රටවල ක්‍රියාත්මක කෙරෙන ප්‍රජා පොලිස් සේවාව මගින් ප්‍රජා මට්ටමින් සිදුවන සුළු අපරාධ අවම කර ගැනීමේ හැකියාව හඳුනාගෙන ඇති බවයි වාර්තා වන්නේ.එවැනි වැඩසටහන්වල සාර්ථකත්වය මත පදනම්ව මහජන ආරක්ෂක අමාත්‍යාංශය විසින් ප්‍රජා පොලිස් සේවා රාජ්‍ය අමාත්‍යාංශය සහ ශ්‍රී ලංකා පොලීසිය සමග එක්ව 2021 මැයි මාසයේ සිට ප්‍රජා පොලිස් සේවා වැඩසටහන යටතේ පූර්ණකාලීනව පොලිස් නිලධාරින් දෙදෙනකු සෑම ග්‍රාම නිලධාරි වසමකටම අනුයුක්ත කිරීමට පියවර ගැනුණා.එකී පොලිස් නිලධාරින්ගේ රාජකාරී කටයුතුවලට ප්‍රජා සහභාගීත්වය ලබා ගැනීම සඳහා අවශ්‍ය සහාය ලබා ගැනීම පිණිස අදාළ ග්‍රාම නිලධාරී වසමේ පදිංචි තරුණ තරුණියන් දෙදෙනකු 'ප්‍රජා සහායක (ස්වේච්ඡා) වශයෙන් සේවයේ යෙදවීමට සැලසුම් කර තිබෙනවා.",
  "url": "https://www.hirunews.lk/297697/%E0%B6%9C%E0%B6%B8%E0%B7%8A-%E0%B7%83%E0%B6%82%E0%B7%80%E0%B6%BB%E0%B7%8A%E0%B6%B0%E0%B6%B1%E0%B6%BA%E0%B6%A7-%E0%B6%AD%E0%B7%8F%E0%B6%BB%E0%B7%94%E0%B6%AB%E0%B7%8A%E2%80%8D%E0%B6%BA%E0%B6%BA%E0%B7%9A-%E0%B7%83%E0%B7%84%E0%B7%8F%E0%B6%BA-%E0%B6%BB%E0%B6%A2%E0%B6%BA-%E0%B6%85%E0%B6%B4%E0%B7%9A%E0%B6%9A%E0%B7%8A%E0%B7%82%E0%B7%8F%E0%B7%80%E0%B7%99%E0%B6%B1%E0%B7%8A",
  "date": "2022-02-22",
  "category": "general"
}