{
  "title": "විදුලි කප්පාදුව ගැන මහජන උපයෝගිතා කොමිෂන් සභාවේ පරස්පර මත",
  "content": "විදුලි කප්පාදුව සම්බන්ධයෙන් මහජන උපයෝගිතා කොමිෂන් සභාව වරින් වර පරස්පර ප්‍රකාශ නිකුත් කිරීම තුලින් එහි කාර්යභාරය ඉදිරියේ ප්‍රශ්ණාර්ථයක් ඉතිරි කර ඇති තත්ත්වයක් දක්නට ලැබෙනවා.අද දිනයේ දෛනික විදුලි කප්පාදුවක් සිදුනොකෙරෙන බවයි මහජන උපයෝගිතා කොමිසමේ සභාපති ජනක රත්නායක කියා සිටියේ. බලාගාරවලට ඉන්ධන ලැබෙමින් පවතින අතර, ඒවායේ විදුලි ජනනය ආරම්භ වී තිබෙනවා.කෙසේ නමුත්, ජාතික ග්‍රිඩ් පද්ධතියේ ස්ථාවරවීම සඳහා පස්වරු 2ත් 6ත් අතර, ඇතැම් විට විදුලිය බිඳ වැටීම් සිදුවිය හැකි බවද උපයෝගිතා කොමිසමේ සභාපතිවරයා වැඩිදුරටත් සඳහන් කළා.ඒ අනුව සැබවින්ම මහජන උපයෝගිතා කොමිසම මහජනතාව වෙනුවෙන් සිය වගකීම ඉටු කර ඇත්දැයි ප්‍රශ්නයක් මතුවනවා.",
  "url": "https://www.hirunews.lk/297458/%E0%B7%80%E0%B7%92%E0%B6%AF%E0%B7%94%E0%B6%BD%E0%B7%92-%E0%B6%9A%E0%B6%B4%E0%B7%8A%E0%B6%B4%E0%B7%8F%E0%B6%AF%E0%B7%94%E0%B7%80-%E0%B6%9C%E0%B7%90%E0%B6%B1-%E0%B6%B8%E0%B7%84%E0%B6%A2%E0%B6%B1-%E0%B6%8B%E0%B6%B4%E0%B6%BA%E0%B7%9D%E0%B6%9C%E0%B7%92%E0%B6%AD%E0%B7%8F-%E0%B6%9A%E0%B7%9C%E0%B6%B8%E0%B7%92%E0%B7%82%E0%B6%B1%E0%B7%8A-%E0%B7%83%E0%B6%B7%E0%B7%8F%E0%B7%80%E0%B7%9A-%E0%B6%B4%E0%B6%BB%E0%B7%83%E0%B7%8A%E0%B6%B4%E0%B6%BB-%E0%B6%B8%E0%B6%AD-%E0%B7%80%E0%B7%93%E0%B6%A9%E0%B7%92%E0%B6%BA%E0%B7%9D",
  "date": "2022-02-19",
  "category": "general, legal"
}