{
  "title": "බොරැල්ල දේවස්ථානයේ අත්බෝම්බය: අත්අඩංගුවට ගත් වෛද්‍යවරයා රිමාන්ඩ්",
  "content": "බොරැල්ල සියලු ශාන්තුවරයන්ගේ දේවස්ථාන පරිශ්‍රයේ තිබී ජීව අත්බෝම්බයක් සොයා ගැනීමේ සිද්ධිය සම්බන්ධයෙන් සැකපිට අත්අඩංගුවට ගෙන රැඳවුම් භාරයේ රඳවා සිටි විශ්‍රාමික වෛද්‍ය ෂර්ලි හේරත් මහතා ලබන 28 වැනිදා දක්වා අද රක්ෂිත බන්ධනාගාරගත කෙරිණ.වෛද්‍ය ෂර්ලි හේරත් මහතා මසකට ආසන්න කාලයක් සැකපිට අත්අඩංගුවට ගෙන රැඳවුම් භාරයේ රඳවා සිටියේ ය.අද මෙම සිද්ධිය කැඳවූ අවස්ථාවේ නියෝජ්‍ය සොලිසිටර් ජනරාල් දිලීප පීරිස් මහතා අධිකරණයට කියා සිටියේ, දුරකථන විශ්ලේෂණ වාර්තා ලබා ගැනීමින් සිද්ධිය සම්බන්ධව වැඩිදුරටත් විමර්ශන කරන බවයි.තවද සැකකරු නඩු කටයුතු අවසන් වන තෙක් රක්ෂිත බන්ධනාගාරගත කරන ලෙසට පැමිණිල්ල ඉදිරිපත් කළ ඉල්ලීම සම්බන්ධව එදිනට සලකා බලන බව ද විනිසුරුවරිය වැඩිදුරටත් ප්‍රකාශ කර සිටියේ ය.",
  "url": "https://www.newsfirst.lk/sinhala/2022/02/14/%e0%b6%af%e0%b7%9a%e0%b7%80%e0%b7%83%e0%b7%8a%e0%b6%ae%e0%b7%8f%e0%b6%b1%e0%b6%ba%e0%b7%9a-%e0%b6%85%e0%b6%ad%e0%b7%8a%e0%b6%b6%e0%b7%9d%e0%b6%b8%e0%b7%8a%e0%b6%b6%e0%b6%ba-%e0%b7%80%e0%b7%9b/",
  "date": "2022-02-14",
  "category": "legal, crime"
}