{
  "title": "සඳතැන්න පාරිසරික සංචාරක කලාපය යළි විවෘත කෙරේ",
  "content": "සති අන්ත හා රජයේ නිවාඩු දිනවල වසා දමා තිබූ නුවරඑළිය - සඳතැන්න පාරිසරික සංචාරක කලාපය යළි විවෘත කර තිබෙනවා.ඒ, එම සංචාරක කලාපය සංචාරක ආකර්ශනීය ගමනාන්තයක් ලෙස තවදුරටත් දියුණු කිරීම සම්බන්ධයෙන් සංචාරක අමාත්‍ය ප්‍රසන්න රණතුංගගේ ප්‍රධානත්වයෙන් පැවති සාකච්ඡාවකදියි.2014 වසරේ දී විවෘත කෙරුණු සඳතැන්න පාරිසරික සංචාරක කලාපය කෘෂිකාර්මික දෙපාර්තමේන්තුවට අයත් නුවරඑළිය සීතාබීජ, අර්තාපල් ගොවිපළ ආශ්‍රිතව පිහිටා තිබෙනවා.හෙක්ටයාර 155කින් යුත් මෙම සංචාරක කලාපය කොරෝනා වසංගතයට පෙර දෛනික ආදායම රුපියල් ලක්ෂය ඉක්මවා ඇති අතර, එය දියුණු කිරීම සඳහා සංචාරක සංවර්ධන අධිකාරිය රුපියල් බිලියන 17.2ක ආයෝජනයක් කර ඇති බවයි සංචාරක අමාත්‍යාංශය සදහන් කළේ.",
  "url": "https://www.hirunews.lk/297245/%E0%B7%83%E0%B6%B3%E0%B6%AD%E0%B7%90%E0%B6%B1%E0%B7%8A%E0%B6%B1-%E0%B6%B4%E0%B7%8F%E0%B6%BB%E0%B7%92%E0%B7%83%E0%B6%BB%E0%B7%92%E0%B6%9A-%E0%B7%83%E0%B6%82%E0%B6%A0%E0%B7%8F%E0%B6%BB%E0%B6%9A-%E0%B6%9A%E0%B6%BD%E0%B7%8F%E0%B6%B4%E0%B6%BA-%E0%B6%BA%E0%B7%85%E0%B7%92-%E0%B7%80%E0%B7%92%E0%B7%80%E0%B7%98%E0%B6%AD-%E0%B6%9A%E0%B7%99%E0%B6%BB%E0%B7%9A",
  "date": "2022-02-17",
  "category": "entertainment, business"
}