{
  "title": "පෞද්ගලික අංශයෙන් ජාතික පද්ධතියට මෙගවොට් 300 ක විදුලිය",
  "content": "ඉදිරි දින කිහිපය තුළ ලංකා විදුලිබල මණ්ඩලයට පෞද්ගලික අංශයෙන් මෙගවොට් 300ක පමණ ධාරිතාවක් ලබාගැනීමට අවසර ලබාදුන් බව ශ්‍රී ලංකා මහජන උපයෝගීතා කොමිෂන් සභාවේ සභාවේ සභාපති ජනක රත්නායක ප්‍රකාශ කළා.තාප විදුලි බලාගාරවලට අවශ්‍ය ඉන්ධන වරින්වර හිඟවීම හේතුවෙන් මෙරට ස්ථාවර විදුලි සැපයුමට පසුගිය දිනවල දැඩි බලපෑමක් එල්ල වුණා.එවන් පසුබිමක් තුළ ඉදිරි විදුලි සැපයුම පවත්වාගෙන යෑම සඳහා මාස 03ක කාලයක් තුළ දෛනික විදුලි කප්පාදුවක් සිදු කිරීමට විදුලිබල මණ්ඩලය උපයෝගීතා කොමිසමෙන් අවසර ඉල්ලා සිටියා.මතුගම, තුල්හිරිය, කොළොන්නාව, කැලණිතිස්ස, සොජිට්ස් යන බලාගාර මෙලෙස ඉන්ධන නොමැතිවීම හේතුවෙන් අර්බුදයට ලක්ව තිබෙනවා.",
  "url": "https://www.hirunews.lk/297318/%E0%B6%B4%E0%B7%9E%E0%B6%AF%E0%B7%8A%E0%B6%9C%E0%B6%BD%E0%B7%92%E0%B6%9A-%E0%B6%85%E0%B6%82%E0%B7%81%E0%B6%BA%E0%B7%99%E0%B6%B1%E0%B7%8A-%E0%B6%A2%E0%B7%8F%E0%B6%AD%E0%B7%92%E0%B6%9A-%E0%B6%B4%E0%B6%AF%E0%B7%8A%E0%B6%B0%E0%B6%AD%E0%B7%92%E0%B6%BA%E0%B6%A7-%E0%B6%B8%E0%B7%99%E0%B6%9C%E0%B7%80%E0%B7%9C%E0%B6%A7%E0%B7%8A-300-%E0%B6%9A-%E0%B7%80%E0%B7%92%E0%B6%AF%E0%B7%94%E0%B6%BD%E0%B7%92%E0%B6%BA-%E0%B7%80%E0%B7%93%E0%B6%A9%E0%B7%92%E0%B6%BA%E0%B7%9D",
  "date": "2022-02-18",
  "category": "business, general"
}