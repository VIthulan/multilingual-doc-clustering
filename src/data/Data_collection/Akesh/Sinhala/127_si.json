{
  "title": "අර්ථසාධකයේ 30% ගැනීම පහසු කිරීමට තීරණයක්",
  "content": "සේවක අර්ථසාධක අරමුදලෙන් සියයට 30ක් එම අර්ථසාධක හිමිකරුවන්ට තමන්ගේ අවශ්‍යතාවයන්ට අනුව ලබා ගැනීමට අවස්ථාව සලසා දෙමින් සේවක අර්ථ සාධක අරමුදල් පනත සංශෝධනය කිරීමට තමන් කටයුතු කරන බව කම්කරු අමාත්‍ය නිමල් සිරිපාල ද සිල්වා පවසනවා.ඒ අනුව මෙතෙක් අර්ථ සාධක අරමුදලේ ප්‍රතිලාභීන්ට එම අරමුදලේ 30% අරමුදල් නිදහස් කළේ නිවාස ඉදිකිරීම හෝ ඒ සම්බන්ධ කාරණයක් හෝ රෝගී තත්ත්වයක් සඳහා ප්‍රතිකාර ලබාගැනීම යන කාරණ සඳහා පමණයි.ඒ සඳහා අයදුම්කරුවන් ඒ උදෙසා විශේෂ ලේඛන රාශියක් ඉදිරිපත් කිරීමට තිබූ රෙගුලාසි හේතුවෙන් විවිධ දූෂණ, අක්‍රමිකතා සහ වංචනික ක්‍රියා සිදුවන බවට තොරතුරු අමාත්‍යාංශය වෙත ලැබී තිබුණා.",
  "url": "https://www.hirunews.lk/297734/%E0%B6%85%E0%B6%BB%E0%B7%8A%E0%B6%AE%E0%B7%83%E0%B7%8F%E0%B6%B0%E0%B6%9A%E0%B6%BA%E0%B7%9A-30-%E0%B6%9C%E0%B7%90%E0%B6%B1%E0%B7%93%E0%B6%B8-%E0%B6%B4%E0%B7%84%E0%B7%83%E0%B7%94-%E0%B6%9A%E0%B7%92%E0%B6%BB%E0%B7%93%E0%B6%B8%E0%B6%A7-%E0%B6%AD%E0%B7%93%E0%B6%BB%E0%B6%AB%E0%B6%BA%E0%B6%9A%E0%B7%8A",
  "date": "2022-02-22",
  "category": "economic,business"
}