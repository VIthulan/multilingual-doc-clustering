{
  "title": "මාරක අනතුරු බිලිගත් සිව් පුද්ගල ජීවිත",
  "content": "ගත වූ පැය 24 තුළ දිවයිනේ විවිධ ප්‍රදේශවල සිදු වූ මාරක රිය අනතුරුවලින් පුද්ගලයින් සිව්දෙනෙකුට ජීවිත අහිමිව , තිදෙනකු බරපතළ තුවාල ලබා රෝහල්ගත කර ඇති බව පොලිස් මාධ්‍ය ප්‍රකාශක කාර්යාලය නිවේදනය කරනවා.ඒ අනුව, කළුතර පොලිස් වසමේ කළුතර - හොරණ මාර්ගයේ උග්ගල්බඩ හන්දිය අසල දී කළුතර දෙස සිට හොරණ දෙසට ධාවනය වූ ලොරි රථයක් විරුද්ධ දෙසින් පැමිණි යතුරු පැදියක ගැටී අනතුරක් සිදු වුණා.අනතුරෙන් බරපතළ තුවාල ලැබූ යතුරුපැදිකරු කළුතර රෝහලට ඇතුළත් කිරීමේදී ජීවිතක්ෂයට පත්ව ඇති බවයි වාර්තා වන්නේ.නාරම්මල පොලිස් වසමේ මීවැව - කලිපොල අතුරු මාර්ගයේ වෙන්දේසිවත්ත ප්‍රදේශයේ දී ඊයේ (19) රිය අනතුරක් සිදු ව එක් අයෙකු ජීවිතක්ෂයට පත් වුණා.මෙලෙස මියගොස් ඇත්තේ 54 හැවිරිදි මකුල්දෙණිය ප්‍රදේශයේ පදිංචි පොලිස් විශේෂ කාර් යය බලකායට අනුයුක්තව සේවය කළ පොලිස් සැරයන්වරයෙක්.",
  "url": "https://www.hirunews.lk/297479/%E0%B6%B8%E0%B7%8F%E0%B6%BB%E0%B6%9A-%E0%B6%85%E0%B6%B1%E0%B6%AD%E0%B7%94%E0%B6%BB%E0%B7%94-%E0%B6%B6%E0%B7%92%E0%B6%BD%E0%B7%92%E0%B6%9C%E0%B6%AD%E0%B7%8A-%E0%B7%83%E0%B7%92%E0%B7%80%E0%B7%8A-%E0%B6%B4%E0%B7%94%E0%B6%AF%E0%B7%8A%E0%B6%9C%E0%B6%BD-%E0%B6%A2%E0%B7%93%E0%B7%80%E0%B7%92%E0%B6%AD",
  "date": "2022-02-20",
  "category": "general"
}