{
  "title": "මහරගම නගර සභාවේ උණුසුම් තත්ත්වයක්",
  "content": "මහරගම නගර සභාවේ මාසික සභා රැස්වීම අද පැවැති අවස්ථාවේ දී එහි උණුසුම් තත්ත්වයක් ඇති වී තිබෙනවා.පසු ව එය පාලනය කිරීමට පොලිසිය කැඳවීමට ද නගර සභා ලේකම්වරයාට සිදු වූ බව වාර්තා වනවා.අද උදෑසන නගරාධිපතිවරයාට විරෝධය පළ කරමින් ප්‍රදේශවාසින් පිරිසක් නගර සභා භූමිය තුළ දී විරෝධතාවක් පවත්වා පසු ව එම පිරිස සභාව ගර්භය තුළට ඇතුළුවීමට උත්සාහ දරා තිබුණා.පසුගිය දා කාන්ති කොඩිකාර මන්ත්‍රීවරියට සභාපතිවරයා පහර දීමේ සිද්ධියට විරෝධය පළ කරමිනු යි ප්‍රදේශයේ කාන්තාවන් පිරිසක් විරෝධතා පුවරු ප්‍රදර්ශනය කරමින් මෙලෙස නිහඬ විරෝධතාවක නිරත වුණේ.පසු ව එම පිරිස මාසික සභා රැස්වීම පැවැති ස්ථානයට යාමට උත්සාහ කිරීමත් සමඟ පොලිසිය මැදිහත් වි එය වළකා තිබෙනවා.",
  "url": "https://www.hirunews.lk/297275/%E0%B6%B8%E0%B7%84%E0%B6%BB%E0%B6%9C%E0%B6%B8-%E0%B6%B1%E0%B6%9C%E0%B6%BB-%E0%B7%83%E0%B6%B7%E0%B7%8F%E0%B7%80%E0%B7%9A-%E0%B6%8B%E0%B6%AB%E0%B7%94%E0%B7%83%E0%B7%94%E0%B6%B8%E0%B7%8A-%E0%B6%AD%E0%B6%AD%E0%B7%8A%E0%B6%AD%E0%B7%8A%E0%B7%80%E0%B6%BA%E0%B6%9A%E0%B7%8A",
  "date": "2022-02-17",
  "category": "political"
}