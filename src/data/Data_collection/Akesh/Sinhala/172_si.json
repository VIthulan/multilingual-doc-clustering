{
  "title": "සතොස හරහා පරිසර හිතකාමී නිෂ්පාදන අලෙවියට අවස්ථාවක්",
  "content": "පරිසර හිතකාමී නිෂ්පාදන ලංකා සතොස වෙළඳසැල් ජාලය හරහා අලෙවි කිරීමේ අවස්ථාවක් ලබාදීමට පියවර ගෙන තිබෙනවා.පොලිතින්, ප්ලාස්ටික් සහ ආහාර දවටන ඇතුලු දිරාපත් නොවන නිෂ්පාදන තහනම් කිරීමට පරිසර අමාත්‍යාංශය පසුගිය දා තීරණය කරනු ලැබුවා.ඊට විකල්ප ලෙස පරිසර හිතකාමී නිෂ්පාදන ප්‍රවර්ධනය කිරීම සඳහා ලංකා සතොස වෙළඳසැල් ජාලය මගින් අවස්ථාව ලබාදීම සම්බන්ධයෙන් පරිසර අමාත්‍ය මහින්ද අමරවීර සහ වෙළඳ අමාත්‍ය බන්දුල ගුණවර්ධන අතර සාකච්ඡාවක් පසුගිය දා පැවැත්වුණා.එහිදී විකල්ප පරිසර හිතකාමී නිෂ්පාදයින්ට වෙළඳපොලට යොමුවීම සඳහා ලංකා සතොස වෙළඳසැල් ජාලය හරහා අවස්ථාවක් ලබාදීමට වෙළඳ අමාත්‍යාංශය තීරණය කර ඇති බවයි පරිසර අමාත්‍යාංශය නිකුත් කළ නිවේදනයක දැක්වෙන්නේ.",
  "url": "https://www.hirunews.lk/297332/%E0%B7%83%E0%B6%AD%E0%B7%9C%E0%B7%83-%E0%B7%84%E0%B6%BB%E0%B7%84%E0%B7%8F-%E0%B6%B4%E0%B6%BB%E0%B7%92%E0%B7%83%E0%B6%BB-%E0%B7%84%E0%B7%92%E0%B6%AD%E0%B6%9A%E0%B7%8F%E0%B6%B8%E0%B7%93-%E0%B6%B1%E0%B7%92%E0%B7%82%E0%B7%8A%E0%B6%B4%E0%B7%8F%E0%B6%AF%E0%B6%B1-%E0%B6%85%E0%B6%BD%E0%B7%99%E0%B7%80%E0%B7%92%E0%B6%BA%E0%B6%A7-%E0%B6%85%E0%B7%80%E0%B7%83%E0%B7%8A%E0%B6%AE%E0%B7%8F%E0%B7%80%E0%B6%9A%E0%B7%8A",
  "date": "2022-02-18",
  "category": "business"
}