{
  "title": "රට තුළ ජාතික ආරක්ෂාව තහවුරුයි – ආරක්ෂක ලේකම්",
  "content": "ජාතික ආරක්ෂාව පිළිබඳව කිසිදු ගැටලුවක් නැතැයි ආරක්ෂක ලේකම් විශ්‍රාමික ජෙනරල් කමල් ගුණරත්න මහතා පවසයි. ඔහු මේ බව පැවසුවේ මහරගම ජනාධිපති විද්‍යාලයේ පැවති උත්සවයකට එක්වෙමිනි. මහරගම ජනාධිපති විද්‍යාලයේ සිසු ගුරු රණවිරු ස්මාරකයක් විවෘත කිරීම අද පෙරවරුවේ සිදු වුණේ ආරක්ෂක ලේකම් විශ්‍රාමික ජෙනරල් කමල් ගුණරත්න මහතාගේ ප්‍රධානත්වයෙන්. උත්සවයෙන් අනතුරුව ආරක්ෂක ලේකම්වරයා මාධ්‍යයට අදහස් පළ කළේය. ”මේ සියලුම අංශවලට නායකත්වය දෙන සියලුදෙනාම අපි සතියකට වරක් රැස් වෙලා දවස් බාගයක් අපි බොහොම ගැඹුරින් ජාතික ආරක්ෂාව ගැන සාකච්ඡා පවත්වනවා. පහුවදාට අපි ජනාධිපතිතුමා, අගමැතිතුමාත් සමග ආරක්ෂක මණ්ඩලයේ රැස්වීම තියලා ඒවට අවශ්‍ය සියලුම පියරව ක්‍රියාත්මක කරනවා”",
  "url": "https://www.newsfirst.lk/sinhala/2022/02/20/%e0%b6%bb%e0%b6%a7-%e0%b6%ad%e0%b7%94%e0%b7%85-%e0%b6%a2%e0%b7%8f%e0%b6%ad%e0%b7%92%e0%b6%9a-%e0%b6%86%e0%b6%bb%e0%b6%9a%e0%b7%8a%e0%b7%82%e0%b7%8f%e0%b7%80-%e0%b6%ad%e0%b7%84%e0%b7%80%e0%b7%94/",
  "date": "2022-02-20",
  "category": "political, legal"
}