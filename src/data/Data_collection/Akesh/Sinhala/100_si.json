{
  "title": "74 වන අභිමානවත් නිදහස් දිනය අදයි..",
  "content": "74 වන අභිමානවත් නිදහස් දිනය අදට (04) යෙදී තිබේ.මෙවර එහි තේමාව ”අභියෝග ජයගත් ඉසුරුමත් හෙට දිනක්” යන්නයි.මෙවර ජාතික නිදහස් දිනය ජනාධිපති ගෝඨාභය රාජපක්ෂ මහතාගේ ප්‍රධානත්වයෙන් නිදහස් චතුරස්‍රයේදී පැවැත්වේ.කොවිඩ් ව්‍යාප්තිය හමුවේ පනවා ඇති සෞඛ්‍ය මාර්ගෝපදේශ වලට අනුගත වෙමින් ජාතියේ අභිමානය සහ ශ්‍රී විභූතිය විදහා දක්වන පරිදි සැමරුම් උත්සවය සැලසුම් කර ඇතැයි ආරක්ෂක ලේකම් විශ්‍රාමික ජෙනරාල් කමල් ගුණරත්න මහතා සඳහන් කළේ ය.සෞඛ්‍ය උපදෙස් වලට අනුකූලව විශේෂ ජෛව බුබුලක් ලෙස පෙළපාලියට සහභාගී වන සියලු භට පිරිස් සිය පුහුණු වීම් සිදු කළ බව යුද හමුදාධිපති ජෙනරල් ශවේන්ද්‍ර සිල්වා මහතා සඳහන් කළේ ය.",
  "url": "https://www.newsfirst.lk/sinhala/2022/02/04/74-%e0%b7%80%e0%b6%b1-%e0%b6%85%e0%b6%b7%e0%b7%92%e0%b6%b8%e0%b7%8f%e0%b7%80%e0%b6%ad%e0%b7%8a-%e0%b6%b1%e0%b7%92%e0%b6%af%e0%b7%84%e0%b7%83%e0%b7%8a-%e0%b6%af%e0%b7%92%e0%b6%b1%e0%b6%ba-%e0%b6%85/",
  "date": "2022-02-04",
  "category": "general"
}