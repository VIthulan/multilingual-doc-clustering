{
  "title": "පාර්ලිමේන්තුව අද (22) රැස්වේ",
  "content": "අද සිට 25 වැනිදා දක්වා පාර්ලිමේන්තුව රැස්වීමට නියමිතයි.ඒ අනුව නිෂ්පාදන ද්‍රව්‍ය තැරැව්කරුවන්ට බලපත්‍ර දීමේ පනත යටතේ රෙගුලාසියක් මෙන්ම රබර් නැවත වගා කිරීමේ සහනාධාර පනත යටතේ රෙගුලාසියක් අද පාර්ලිමේන්තුවේ සම්මත කර ගැනීමට නියමිතයි.හෙට දිනය පුරා විපක්ෂය විසින් ඉදිරිපත් කරනු ලබන කල්තැබීමේ යෝජනාවක් විවාදයට ගැනීමට නියමිතව ඇතැයි සභා නායක මාධ්‍ය ඒකකය සඳහන් කළේ ය.වන සත්ත්ව හා වෘක්ෂලතා ආරක්ෂක ආඥා පනතට සංශෝධනයක් ද ගස් හෙළීමේ පනත යටතේ පොල් ගස ගැසට් පත්‍රයක් මගින් ප්‍රකාශයට පත් කිරීමේ නියෝගයක් ද , ලබන 24 වැනිදා පාර්ලිමේන්තුවට ඉදිරිපත් කරනු ඇති.",
  "url": "https://www.newsfirst.lk/sinhala/2022/02/22/%e0%b6%b4%e0%b7%8f%e0%b6%bb%e0%b7%8a%e0%b6%bd%e0%b7%92%e0%b6%b8%e0%b7%9a%e0%b6%b1%e0%b7%8a%e0%b6%ad%e0%b7%94%e0%b7%80-%e0%b6%85%e0%b6%af-22-%e0%b6%bb%e0%b7%90%e0%b7%83%e0%b7%8a%e0%b7%80%e0%b7%9a/",
  "date": "2022-02-22",
  "category": "political"
}