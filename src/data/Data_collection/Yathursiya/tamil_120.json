{

"title":"தொடரை கைப்பற்றியது இந்தியா!",
"content":"இந்தியா மற்றும் இலங்கை அணிகளுக்கிடையிலான இரண்டாவது இருபதுக்கு20 போட்டியில் இந்திய அணி 07 விக்கெட்டுக்களால் வெற்றி பெற்றுள்ளது.\n\nபோட்டியில் நாணய சுழற்சியில் வெற்றி பெற்ற இந்திய அணி முதலில் களத்தடுப்பில் ஈடுபட தீர்மானித்தது.\n\nஇதற்கமைய, முதலில் துடுப்பெடுத்தாடிய இலங்கை அணி 20 ஓவர்கள் நிறைவில் 05 விக்கெட்டுக்களை இழந்து 183 ஓட்டங்களை பெற்றுக்கொண்டது.\n\nஅணிசார்பில் அதிகபடியாக பெத்தும் நிஸ்ஸங்க 75 ஓட்டங்களையும், தனுஷ்க குணதிலக்க 38 ஓட்டங்களையும், தசுன் சானக்க 47 ஓட்டங்களையும் பெற்றுக்கொடுத்தனர்.\n\nபந்துவீச்சில் இந்திய அணியின் ஜஸ்பிரித் பும்ரா 24 ஓட்டங்களுக்கு ஒரு விக்கெட்டை கைப்பற்றினார்.\n\nஇந்நிலையில், 184 என்ற வெற்றி இலக்கை நோக்கி துடுப்பெடுத்தாடிய இந்திய அணி 17.1 ஓவர்கள் நிறைவில் 03 விக்கெட்டுக்களை இழந்து வெற்றி இலக்கை அடைந்தது.\n\nஅணிசார்பில் அதிகபடியாக ஸ்ரேயாஷ் ஐயர் 74 ஓட்டங்களையும், சஞ்சு செம்சன் 39 ஓட்டங்களையும், ரவீந்திர ஜடேஜா 45 ஓட்டங்களையும் பெற்றுக்கொடுத்தனர்.\n\nபந்துவீச்சில் இலங்கை அணியின் லஹிரு குமார 31 ஓட்டங்களுக்கு 02 விக்கெட்டுக்களை கைப்பற்றினார்.\n\nஇதற்கமைய, இந்திய அணி 2 - 0 என்ற அடிப்படையில் இருபதுக்கு20 தொடரை கைப்பற்றியுள்ளது.",
"url":"https://www.hirunews.lk/sooriyanfmnews/298147/%E0%AE%A4%E0%AF%8A%E0%AE%9F%E0%AE%B0%E0%AF%88-%E0%AE%95%E0%AF%88%E0%AE%AA%E0%AF%8D%E0%AE%AA%E0%AE%B1%E0%AF%8D%E0%AE%B1%E0%AE%BF%E0%AE%AF%E0%AE%A4%E0%AF%81-%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF%E0%AE%BE",
"date":"2022-02-26",
"category":"sports"

}