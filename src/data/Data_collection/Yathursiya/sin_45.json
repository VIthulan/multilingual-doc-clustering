
{
"title":"ඉන්දු - ශ්‍රී ලංකා අවසන් තරගය අද",
"content":"ශ්‍රී ලංකාව සහ ඉන්දියාව අතර තුන්වන සහ අවසාන පන්දුවාර 20යි 20 ක්‍රිකට් තරගය අද (27) පැවැත් වේ.\n\nඉන්දියාවේ ධරම්ශාලාහි දී රාත්‍රී 07ට තරගය ආරම්භ වීමට නියමිතය.\n\nපැවති තරග 02ම ජයගත් ඉන්දීය කණ්ඩායම මේ වන විටත් තරගාවලියේ ජය හිමිකරගෙන සිටී.\n\nමේ අතර ශ්‍රී ලංකාව සහ ඉන්දියාව අතර තරග 02කින් සමන්විත ටෙස්ට් තරගාවලිය මාර්තු 04 වනදා මොහාලිහි දී ආරම්භ වේ.\n\nපළමු ටෙස්ට් තරගය නරඹන්නන් සඳහා විවෘත නොවන අතර දෙවන ටෙස්ට් ක්‍රිකට් තරගයේදී සියයට 50ක ධාරිතාවයකින් නරඹන්නන්ට අවස්ථාව ලබාදීමට නියමිතය.",
"url":"http://sinhala.adaderana.lk/news/164639/%E0%B6%89%E0%B6%B1%E0%B7%8A%E0%B6%AF%E0%B7%94---%E0%B7%81%E0%B7%8A%E2%80%8D%E0%B6%BB%E0%B7%93-%E0%B6%BD%E0%B6%82%E0%B6%9A%E0%B7%8F-%E0%B6%85%E0%B7%80%E0%B7%83%E0%B6%B1%E0%B7%8A-%E0%B6%AD%E0%B6%BB%E0%B6%9C%E0%B6%BA-%E0%B6%85%E0%B6%AF",
"date":"2022-02-27",
"category":"sports"

}