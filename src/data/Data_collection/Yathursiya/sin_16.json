
{
"title":"මානව හිමිකම් කවුන්සිලයේ 49 වන සැසිය අද ඇරඹේ",
"content":"ජගත් මානව හිමිකම් කවුන්සලයේ 49 වන සැසිවාරය අද (28) ස්ට්සර්ලන්තයේ ජිනීවා නුවර දී ආරම්භ වීමට නියමිතය.\n\nමානව හිමිකම් මහා කොමසාරිස් මිචෙල් බැචලට් මහත්මියගේ ප්‍රධානත්වයෙන් ආරම්භ වන එම සැසිවාරය අප්‍රේල් මස පළමුවනවා දක්වා පැවැත් වේ.\n\nමානව හිමිකම් මහා කොමසාරිස්වරියගේ ශ්‍රී ලංකාව සම්බන්ධයෙන් වන වාර්තාව පසුගිය දා ප්‍රකාශයට පත් කෙරුණු අතර එය එළඹෙන තුන්වනදා සභාගත කිරීමට නියමිතව තිබේ.\n\nශ්‍රී ලංකාව සම්බන්ධයෙන් වන විවාදය එදින පැවැත්වෙන අතර විදේශ අමාත්‍ය ජී.එල් පිරිස් මහතා මෙහිදි අදහස් දක්වනු ඇත\n\nයුක්‍රේනය සහ රුසියානු යුදමය වාතාවරණය සම්බන්ධයෙන් එම සැසිවාරයේ දී මුලිකවම අවදානය යොමුකෙරෙන අතර දෙවනුවට ශ්‍රී ලංකාව සම්බන්ධයෙන් මෙවර අවදානය යොමුවී තිබිමද විශේෂත්වයක් වේ.\n\nකෙසේවෙතත් මේ වන විටත් විදේශ අමාත්‍ය ජී.එල් පිරිස් මහතා ශ්‍රී ලංකාවේ වත්මන් තත්ත්වය පිළිබඳව සාමාජික රටවල නියෝජිතයින් දැනුවත් කර තිබේ.\n\nඑමෙන්ම මෙරට දී විදෙස් රටවල තනාපතිවරුන් සමග ද විදේශ අමාත්‍යවරයා සාකච්ඡා පවත්වනු ලැබීය.\n\nසැසිවාරය අතරතුරදි ඊට සහභාගි වන නියෝජිතයින් සමග ද විදේශ අමාත්‍යවරයා සාකච්ඡා පැවැත්වීමට නියමිතය.\n\nමීට අමතරව විදේශ අමාත්‍ය ජී.එල් පිරිස් මහතා මානව හිමිකම් මහා කොමසාරිස් මිචෙල් බැචලට් මහත්මිය මුණගැසීමට ද නියමිතව තිබේ.",
"url":"http://sinhala.adaderana.lk/news/164672/%E0%B6%B8%E0%B7%8F%E0%B6%B1%E0%B7%80-%E0%B7%84%E0%B7%92%E0%B6%B8%E0%B7%92%E0%B6%9A%E0%B6%B8%E0%B7%8A-%E0%B6%9A%E0%B7%80%E0%B7%94%E0%B6%B1%E0%B7%8A%E0%B7%83%E0%B7%92%E0%B6%BD%E0%B6%BA%E0%B7%9A-49-%E0%B7%80%E0%B6%B1-%E0%B7%83%E0%B7%90%E0%B7%83%E0%B7%92%E0%B6%BA-%E0%B6%85%E0%B6%AF-%E0%B6%87%E0%B6%BB%E0%B6%B9%E0%B7%9A",
"date":"2022-02-28",
"category":"general"

}