
{
"title":"ලොවම කලඹමින් තවත් දරුවෙක් ගැඹුරු ළිඳකට වැටෙයි - බේරාගැනීමේ මෙහෙයුම දින දෙකක් පුරා",
"content":"ගැඹුරු ළිඳකට වැටුණු පිරිමි දරුවෙක් ව බේරාගැනීම සඳහා ඇෆ්ගනිස්තානයේ සාබුල් ප්‍රාන්තයේ දින දෙකක් පුරා මෙහෙයුමක් ක්‍රියාත්මක වෙයි.\n\nඑම දරුවා හයිඩර් ලෙස නම්කර තිබේ. 9 හැවිරිදි වියේ පසුවන ඔහුගේ තත්ත්වය දුර්වල වෙමින් පවතින බව ජාත්‍යන්තර මාධ්‍ය පැවසීය.\n\nඔහුව බේරාගැනීමට සිදුකරන මෙහෙයුමේ වීඩියෝ මේ වනවිට සමාජ මාධ්‍යවල සංසරණය වෙයි.\n\nඔහුව එම ගැඹුරු ළිඳට පසුගිය අඟහරුවාදා වැටී ඇති බව සඳහන් විය.\n\nදරුවා ව බේරාගැනීම සඳහා සහන සේවකයින් උමඟක් කපන අතර එය ඔහු හිරවී සිටින ස්ථානයට ආසන්න වෙමින් ඇති බව වාර්තා වෙයි.\n\nදරුවා ළිඳ තුළ සිරවී සිටින වීඩියෝවක් ද සංසරණය වෙයි. එහි දැක්වෙන්නේ දරුවා සිය අත්දෙක සහ සිරුර සොලවන බවය.</p>\n\n"මගේ පුතා ඔයා හොඳින්ද ?" එම දරුවාගේ පියා අසන හඬ ඇසෙයි. "මාත් එක්ක කථා කරන්න. අඩන්න එපා. අපි ඔයාව උඩට ගන්න හදන්නේ."\n\n"හරි හරි මම දිගටම කථා කරන්නම්," එම දරුවා පැවසීය.</p>\n\nඔහු අඩි 33ක් පමණ ගැඹුරින් සිරවී සිටින බව බලධාරීන් පැවසීය.\n\nමෙවැනිම ආකාරයේ සිදුවීමකින් මීට සති දෙකකට පමණ පෙර 5 හැවිරිදි රයන් නම් පිරිමි දරුවෙක් මොරොක්කෝ වේදී මරණයට පත්විය.",
"url":"http://sinhala.adaderana.lk/news/164292/%E0%B6%BD%E0%B7%9C%E0%B7%80%E0%B6%B8-%E0%B6%9A%E0%B6%BD%E0%B6%B9%E0%B6%B8%E0%B7%92%E0%B6%B1%E0%B7%8A-%E0%B6%AD%E0%B7%80%E0%B6%AD%E0%B7%8A-%E0%B6%AF%E0%B6%BB%E0%B7%94%E0%B7%80%E0%B7%99%E0%B6%9A%E0%B7%8A-%E0%B6%9C%E0%B7%90%E0%B6%B9%E0%B7%94%E0%B6%BB%E0%B7%94-%E0%B7%85%E0%B7%92%E0%B6%B3%E0%B6%9A%E0%B6%A7-%E0%B7%80%E0%B7%90%E0%B6%A7%E0%B7%99%E0%B6%BA%E0%B7%92---%E0%B6%B6%E0%B7%9A%E0%B6%BB%E0%B7%8F%E0%B6%9C%E0%B7%90%E0%B6%B1%E0%B7%93%E0%B6%B8%E0%B7%9A-%E0%B6%B8%E0%B7%99%E0%B7%84%E0%B7%99%E0%B6%BA%E0%B7%94%E0%B6%B8-%E0%B6%AF%E0%B7%92%E0%B6%B1-%E0%B6%AF%E0%B7%99%E0%B6%9A%E0%B6%9A%E0%B7%8A-%E0%B6%B4%E0%B7%94%E0%B6%BB%E0%B7%8F",
"date":"2022-02-18",
"category":"general"

}