{
"title":"උතුරු කොරියාවෙන් මිසයිලයක්",
"content":"කොරියානු අර්ධද්වීපයේ නැගෙනහිර වෙරළට ඔබ්බෙන් වු ප්‍රදේශයේ උතුරු කොරියාව විසින් බැලැස්ටික් මිසයිලයක් දියත් කළ බව දකුණු කොරියාව පවසයි.\n\n>උතුරු කොරියාවේ සූනන් ප්‍රදේශයේ සිට එම මිසයිලය දියත් කර ඇති බව විදෙස් මාධ්‍ය වාර්තා කර තිබේ.\n\nඑම මිසයිලය කිලෝමීටර් 300ක් පමණ දුර පියාසර කර ඇති බවට වාර්තා වෙයි.\n\nමේ සම්බන්ධයෙන් අදහස් දක්වමින් දකුණු කොරියාවේ ජාතික ආරක්ෂක කවුන්සිලය පවසා ඇත්තේ රුසියාව සහ යුක්‍රේනය අතර යුදමය වාතාවරණ තත්ත්වයක් තුළ මිසයිල අත්හදා බැලීම සම්බන්ධයෙන් කනගාටුව පළ කරන බවය.",
"url":"http://sinhala.adaderana.lk/news/164649/%E0%B6%8B%E0%B6%AD%E0%B7%94%E0%B6%BB%E0%B7%94-%E0%B6%9A%E0%B7%9C%E0%B6%BB%E0%B7%92%E0%B6%BA%E0%B7%8F%E0%B7%80%E0%B7%99%E0%B6%B1%E0%B7%8A-%E0%B6%B8%E0%B7%92%E0%B7%83%E0%B6%BA%E0%B7%92%E0%B6%BD%E0%B6%BA%E0%B6%9A%E0%B7%8A",
"date":"2022-02-27",
"category":"political"

}
