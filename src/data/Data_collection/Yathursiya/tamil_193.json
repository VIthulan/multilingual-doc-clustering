{
"title":"ஜனாதிபதி ஆணைக்குழு வெளியிட்ட அறிக்கையின் எஞ்சிய தொகுதியினையும் கோரும் தேசிய கத்தோலிக்க குழு",
"content":"ஏப்ரல் 21 தாக்குதல் தொடர்பாக விசாரணை செய்யும் ஜனாதிபதி ஆணைக்குழுவினால் வெளியிடப்பட்ட அறிக்கையின் எஞ்சிய தொகுதியினையும் விரைவில் தமக்கு பெற்றுத்தருமாறு தேசிய கத்தோலிக்க குழு கோரிக்கை விடுத்துள்ளது.\n\nதமது உயிரை இழந்த மக்களின் உரிமைகளையும், நலன்களை கூட்டாக பாதுகாக்குமாறும் அவர்களது நம்பிக்கைக்கு துரோகம் இழைக்கும் வகையில் செயற்பட வேண்டாம் எனவும் நாட்டின் அரச நிறுவனங்களிடத்திடம் கோருவதாக அந்த குழு அறிக்கையினை வெளியிட்டு குறிப்பிட்டுள்ளது.\n\nதாக்குதலுக்கான அடிப்படை காரணம் வெளிப்படுத்தப்படுவதுடன், பாதிக்கப்பட்டவர்களுக்கான நீதி உரிய வகையில் வழங்கப்பட வேண்டும்.\n\nஇது சட்டத்தின் அடிப்படையில் உறுதிப்படுத்தப்பட வேண்டும்.\n\nஎனினும், குறித்த எதிர்ப்பார்ப்பு நிறைவேற்றப்படுமா என்பதில் பாரிய சந்தேகம் ஏற்பட்டுள்ளதாக தேசிய கத்தோலிக்க குழு வெளியிட்டுள்ள அறிக்கையில் தெரிவிக்கப்பட்டுள்ளது.",
"url":"https://www.hirunews.lk/sooriyanfmnews/297548/%E0%AE%9C%E0%AE%A9%E0%AE%BE%E0%AE%A4%E0%AE%BF%E0%AE%AA%E0%AE%A4%E0%AE%BF-%E0%AE%86%E0%AE%A3%E0%AF%88%E0%AE%95%E0%AF%8D%E0%AE%95%E0%AF%81%E0%AE%B4%E0%AF%81-%E0%AE%B5%E0%AF%86%E0%AE%B3%E0%AE%BF%E0%AE%AF%E0%AE%BF%E0%AE%9F%E0%AF%8D%E0%AE%9F-%E0%AE%85%E0%AE%B1%E0%AE%BF%E0%AE%95%E0%AF%8D%E0%AE%95%E0%AF%88%E0%AE%AF%E0%AE%BF%E0%AE%A9%E0%AF%8D-%E0%AE%8E%E0%AE%9E%E0%AF%8D%E0%AE%9A%E0%AE%BF%E0%AE%AF-%E0%AE%A4%E0%AF%8A%E0%AE%95%E0%AF%81%E0%AE%A4%E0%AE%BF%E0%AE%AF%E0%AE%BF%E0%AE%A9%E0%AF%88%E0%AE%AF%E0%AF%81%E0%AE%AE%E0%AF%8D-%E0%AE%95%E0%AF%8B%E0%AE%B0%E0%AF%81%E0%AE%AE%E0%AF%8D-%E0%AE%A4%E0%AF%87%E0%AE%9A%E0%AE%BF%E0%AE%AF-%E0%AE%95%E0%AE%A4%E0%AF%8D%E0%AE%A4%E0%AF%8B%E0%AE%B2%E0%AE%BF%E0%AE%95%E0%AF%8D%E0%AE%95-%E0%AE%95%E0%AF%81%E0%AE%B4%E0%AF%81",
"date":"2022-02-20",
"category":"general"

}