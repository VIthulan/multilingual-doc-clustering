{
"title":"விகாரையில் களவாடிய சந்தேகநபர்களை கைது செய்ய பொது மக்களின் உதவியை நாடும் காவல்துறை",
"content":"ரம்புக்கனை - தெலிவல கொடவெஹெர ரஜமஹா விகாரையில் பெறுமதிமிக்க தங்க கலசங்கள் உள்ளிட்டவை கொள்ளையிடப்பட்ட சம்பவத்துடன் தொடர்புடைய சந்தேகநபர்களை கைது செய்வதற்கான உரிய தகவல்களை வழங்குபவர்களுக்கு 25 லட்சம் ரூபா சன்மானம் வழங்க காவல்துறை தலைமையகம் தீர்மானித்துள்ளது.\n\nஉரிய தகவல்களை வழங்குபவர்கள் தொடர்பான ரகசிய தன்மை பேணப்படும் எனவும் அறிவிக்கப்பட்டுள்ளது.\n\nஇதற்கமைய குறித்த கொள்ளை சம்பவம் தொடர்பில் தகவல் அறிந்தவர்கள் 071 85 91 772 அல்லது 071 859 49 24 என்ற இலக்கத்திற்கு அழைப்பை ஏற்படுத்துமாறு கோரப்பட்டுள்ளது.\n\nஅத்துடன் 0112 422 176 என்ற இலக்கத்திற்கு அழைப்பை ஏற்படுத்தி குற்றப்புலனாய்வு திணைக்களத்தின் சுற்றிவளைப்பு பிரிவுக்கும் தகவல்களை வழங்க முடியும் என காவல்துறை தலைமையகம் தெரிவித்துள்ளது.",
"url":"https://www.hirunews.lk/sooriyanfmnews/297394/%E0%AE%B5%E0%AE%BF%E0%AE%95%E0%AE%BE%E0%AE%B0%E0%AF%88%E0%AE%AF%E0%AE%BF%E0%AE%B2%E0%AF%8D-%E0%AE%95%E0%AE%B3%E0%AE%B5%E0%AE%BE%E0%AE%9F%E0%AE%BF%E0%AE%AF-%E0%AE%9A%E0%AE%A8%E0%AF%8D%E0%AE%A4%E0%AF%87%E0%AE%95%E0%AE%A8%E0%AE%AA%E0%AE%B0%E0%AF%8D%E0%AE%95%E0%AE%B3%E0%AF%88-%E0%AE%95%E0%AF%88%E0%AE%A4%E0%AF%81-%E0%AE%9A%E0%AF%86%E0%AE%AF%E0%AF%8D%E0%AE%AF-%E0%AE%AA%E0%AF%8A%E0%AE%A4%E0%AF%81-%E0%AE%AE%E0%AE%95%E0%AF%8D%E0%AE%95%E0%AE%B3%E0%AE%BF%E0%AE%A9%E0%AF%8D-%E0%AE%89%E0%AE%A4%E0%AE%B5%E0%AE%BF%E0%AE%AF%E0%AF%88-%E0%AE%A8%E0%AE%BE%E0%AE%9F%E0%AF%81%E0%AE%AE%E0%AF%8D-%E0%AE%95%E0%AE%BE%E0%AE%B5%E0%AE%B2%E0%AF%8D%E0%AE%A4%E0%AF%81%E0%AE%B1%E0%AF%88",
"date":"2022-02-18",
"category":"crime"

}