
{
"title":"ශ්‍රී ලංකාවට ලකුණු 155ක ඉලක්කයක්.",
"content":"ශ්‍රී ලංකාව සහ ඔස්ට්‍රේලියාව අතර පැවැත්වෙන පන්දුවාර විස්සයි විස්ස අවසන් තරගයේ පළමුව පන්දුවට පහරදුන් ඔස්ට්‍රේලියානු කණ්ඩායම සිය පන්දුවාර 20තුළ දී කඩුලු 6ක් දැවී ලකුණු 154ක් රැස්කළේය.\n\nතරගයේ කාසිය වාසිය දිනූ ඔස්ට්‍රේලියානු කාණ්ඩායමේ නායකයා තීරණය කළේ, පළමුවෙන් පන්දුවට පහරදීමටය.\n\nඑහිදී ඔස්ට්‍රේලියානු කාණ්ඩායම වෙනුවෙන් මැතිව් වේඩ් නොදැවී ලකුණු 43ක් රැස් කළ අතර ග්ලෙන් මැක්ස්වෙල් ලකුණු 29ක් රැස් කළේය.\n\nපන්දු යැවීමේදී ශ්‍රී ලංකා කණ්ඩායම වෙනුවෙන් ලහිරු කුමාර සහ දුෂ්මන්ත චමීර කඩුලු දෙක බැගින් දවාගත්හ.\n\nඒ අනුව තරගය ජය ගැනීම සඳහා ශ්‍රී ලංකා කණ්ඩායමට හිමිවී ඇති ඉලක්කය ලකුණු 155කි.",
"url":"http://sinhala.adaderana.lk/news/164357/%E0%B7%81%E0%B7%8A%E2%80%8D%E0%B6%BB%E0%B7%93-%E0%B6%BD%E0%B6%82%E0%B6%9A%E0%B7%8F%E0%B7%80%E0%B6%A7-%E0%B6%BD%E0%B6%9A%E0%B7%94%E0%B6%AB%E0%B7%94-155%E0%B6%9A-%E0%B6%89%E0%B6%BD%E0%B6%9A%E0%B7%8A%E0%B6%9A%E0%B6%BA%E0%B6%9A%E0%B7%8A",
"date":"2022-02-20",
"category":"sports"

}