{
  "title": "தமிழ் மக்களுக்கு நியாயமான தீர்வை இந்தியா பெற்றுக்கொடுக்க வேண்டும்: கூட்டமைப்பு வலியுறுத்தல்",
  "content": "இலங்கையில் தமிழ் மக்களுக்கு இந்தியா நியாயமான தீர்வை பெற்றுக்கொடுக்க வேண்டும் என தமிழ் தேசியக் கூட்டமைப்பு வலியுறுத்தியுள்ளது.தமிழ் தேசியக் கூட்டமைப்பின் பிரதிநிதிகள், இலங்கைக்கான இந்திய தூதுவர் கோபால் பாக்லேயை நேற்று (18) சந்தித்து கலந்துரையாடிய போதே கூட்டமைப்பின் தலைவர் இரா. சம்பந்தன் இதனை கூறியுள்ளார்.கொழும்பில் உள்ள இந்திய உயர்ஸ்தானிகராலயத்தில் நடைபெற்ற இந்த சந்திப்பில் இலங்கைக்கான இந்திய தூதுவர் கோபால் பாக்லே, துணைத் தூதுவர் விநோத் ஜேக்கப், அரசியல் துறை முதன்மை செயலாளர் பானுபிரகாஷ் ஆகியோருடன் தமிழ் தேசியக் கூட்டமைப்பின் தலைவர் இரா. சம்பந்தன் மற்றும் கூட்டமைப்பின் ஊடகப்பேச்சாளர் ஜனாதிபதி சட்டத்தரணி M.A. சுமந்திரன் ஆகியோர் கலந்துகொண்டனர்.இந்திய பிரதமர் நரேந்திர மோடி மற்றும் இந்திய வௌிவிவகார அமைச்சர் கலாநிதி S.ஜெய்ஷங்கர் ஆகியோர் அடுத்த மாதம் இலங்கைக்கு வருவதற்குள்ள சாத்தியக்கூறுகள் தொடர்பில் இதன்போது பேசப்பட்டதாக தமிழ் தேசியக் கூட்டமைப்பு விடுத்துள்ள அறிக்கையில் தெரிவிக்கப்பட்டுள்ளது.",
  "url": "https://www.newsfirst.lk/tamil/2022/02/19/%e0%ae%a4%e0%ae%ae%e0%ae%bf%e0%ae%b4%e0%af%8d-%e0%ae%ae%e0%ae%95%e0%af%8d%e0%ae%95%e0%ae%b3%e0%af%81%e0%ae%95%e0%af%8d%e0%ae%95%e0%af%81-%e0%ae%a8%e0%ae%bf%e0%ae%af%e0%ae%be%e0%ae%af%e0%ae%ae%e0%ae%be/",
  "date": "2022-02-19",
  "category": "political"
}