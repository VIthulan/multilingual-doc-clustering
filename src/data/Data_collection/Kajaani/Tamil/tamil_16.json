{
  "title": "IPL: 10.75 கோடி இந்திய ரூபாவிற்கு ஏலம் போன வனிந்து ஹசரங்க",
  "content": "இவ்வாண்டு நடைபெறவுள்ள IPL போட்டிகளுக்கான ஏலத்தில் இலங்கையின் சகலதுறை வீரரான வனிந்து ஹசரங்கவை 10.75 கோடி இந்திய ரூபாவிற்கு ரோயல் சேலஞ்சர்ஸ் பெங்களூர் (RCB) அணி வாங்கியுள்ளது.IPL போட்டியில் விளையாடும் வீரர்களுக்கான ஏலம் இன்று (12) பெங்களூரில் நடைபெற்று வருகிறது. வனிந்து ஹசரங்கவை ஏலத்தில் எடுக்க ரோயல் சேலஞ்சர்ஸ் பெங்களூர், பஞ்சாப் கிங்ஸ், சன்ரைசர்ஸ் ஹைதராபாத் அணிகள் இடையில் கடும் போட்டி நிலவியது.ஏலம் விட்டுக்கொண்டிருந்த Hugh Edmeades, உயர் இரத்த அழுத்தம் காரணமாக தரையில்  மயங்கி வீழ்ந்த நிலையில், சிறிது நேரத்தின் பின்னர் Charu Sharma தலைமையில் மீண்டும் ஏல நடவடிக்கை ஆரம்பமானது.ஏலத்தில் இடையூறு ஏற்படுவதற்கு முன்னர் ரோயல் சேலஞ்சர்ஸ் பெங்களூரூ அணியால் வனிந்து ஹசரங்கவிற்கு 10.75 கோடி இந்திய ரூபா அறிவிக்கப்பட்டிருந்த நிலையில், ஏலம் மீண்டும் ஆரம்பித்த பின்னர் அதே தொகைக்கு அவர் வாங்கப்பட்டார்.இவர் கடந்த ஆண்டும் RCB அணிக்காக விளையாடி இருந்தமை குறிப்பிடத்தக்கது. சர்வதேச இருபதுக்கு இருபது போட்டிகளில் பந்துவீச்சாளர்களுக்கான தரவரிசையில் வனிந்து ஹசரங்க முதலிடத்தில் உள்ளார்.",
  "url": "https://www.newsfirst.lk/tamil/2022/02/12/ipl-10-75-%e0%ae%95%e0%af%8b%e0%ae%9f%e0%ae%bf-%e0%ae%87%e0%ae%a8%e0%af%8d%e0%ae%a4%e0%ae%bf%e0%ae%af-%e0%ae%b0%e0%af%82%e0%ae%aa%e0%ae%be%e0%ae%b5%e0%ae%bf%e0%ae%b1%e0%af%8d%e0%ae%95%e0%af%81/",
  "date": "2022-02-12",
  "category": "sports"
}