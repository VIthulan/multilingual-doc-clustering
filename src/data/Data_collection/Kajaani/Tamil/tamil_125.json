{
  "title": "கச்சத்தீவு அந்தோணியார் ஆலய விழாவில் பங்கேற்க மொத்தம் 100 பேருக்கு அனுமதி: இலங்கை அரசு",
  "content": "கச்சத்தீவு அந்தோணியார் ஆலய விழாவில் பங்கேற்க இலங்கையைச் சேர்ந்த 50 பேர், இந்தியாவைச் சேர்ந்த 50 பேர் என மொத்தம் 100 பேர் மட்டும் பங்கேற்க இலங்கை அரசு அனுமதி அளித்துள்ளது.கச்சத்தீவு தேவாலய விழா ஆண்டுதோறும் பிப்ரவரி, மார்ச் மாதங்களில் நடைபெறும். பாரம்பரியமாக இந்த விழாவில் இந்தியா மற்றும் இலங்கை மீனவர்கள் கலந்து கொள்வர்.கச்சத்தீவு இலங்கை வசம் இருப்பதால், அங்கு சென்று வர அந்நாட்டின் அனுமதியை இந்திய மீனவர்கள் பெற்றிருப்பது கட்டாயமாகும்.இந்த நிலையில், இந்த ஆண்டு கொரோனா பெருந்தொற்று காரணமாக கச்சத்தீவுக்கு இந்திய மீனவர்களை அனுமதிக்க முடியாது என்று முதலில் இலங்கை மீன்வளத்துறை அதிகாரிகள் கூறியிருந்தனர்.",
  "url": "https://www.bbc.com/tamil/topics/cz74k7p3qw7t",
  "date": "2022-02-21",
  "category": "general,covid"
}