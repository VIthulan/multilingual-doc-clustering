{
  "title": "ஐ.நா மனித உரிமைகள் பேரவை கூட்டத்தொடரில் தமிழ் தேசியக் கட்சிகளின் பிரதிநிதிகள் பங்கேற்பார்களா?",
  "content": "ஐக்கிய நாடுகளின் மனித உரிமைகள் பேரவையின் 49 ஆவது கூட்டத்தொடர் அடுத்த வாரம் ஜெனிவாவில் ஆரம்பமாகவுள்ளது.எதிர்வரும் 28 ஆம் திகதி ஆரம்பமாகும் இந்த கூட்டத்தொடர் ஏப்ரல் மாதம் முதலாம் திகதி வரை நடைபெறவுள்ளது.இந்த அமர்வின் போது ஐக்கிய நாடுகள் மனித உரிமைகள் ஆணையாளர் மிச்செல் பெச்சலட்டினால் இலங்கை தொடர்பான புதுப்பிக்கப்பட்ட எழுத்துமூல சமர்ப்பணம் முன்வைக்கப்படவுள்ளதுடன், மார்ச் 03 ஆம் திகதி இலங்கை தொடர்பில் கலந்துரையாடப்படவுள்ளது.இந்நிலையில், ஐக்கிய நாடுகளின் மனித உரிமைகள் கூட்டத்தொடரில் பங்குபற்றுவது தொடர்பில் இன்னமும் முடிவு எட்டப்படவில்லை என தமிழ் தேசியக் கூட்டமைப்பின் தலைவர் இரா.சம்பந்தன் தெரிவித்தார்.மனித உரிமைகள் பேரவை தொடர்பில் செய்ய வேண்டிய விடயங்களை செய்வதுடன், பாதிக்கப்பட்ட மக்கள் தொடர்பில் கூற வேண்டிய கருத்துக்களை கூறவுள்ளதாகவும் தமிழ் தேசியக் கூட்டமைப்பின் தலைவர் நியூஸ்ஃபெஸ்டிற்கு தெரிவித்தார்.",
  "url": "https://www.newsfirst.lk/tamil/2022/02/22/%e0%ae%90-%e0%ae%a8%e0%ae%be-%e0%ae%ae%e0%ae%a9%e0%ae%bf%e0%ae%a4-%e0%ae%89%e0%ae%b0%e0%ae%bf%e0%ae%ae%e0%af%88%e0%ae%95%e0%ae%b3%e0%af%8d-%e0%ae%aa%e0%af%87%e0%ae%b0%e0%ae%b5%e0%af%88-%e0%ae%95-5/",
  "date": "2022-02-22",
  "category": "political"
}