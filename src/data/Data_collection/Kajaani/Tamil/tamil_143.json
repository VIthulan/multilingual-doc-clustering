{
  "title": "தேவையேற்பட்டால் விசேட சட்டங்களை கொண்டுவந்து தோட்டத் தொழிலாளர்களின் சம்பளத்தை உறுதிப்படுத்துவதாக தொழில் அமைச்சர் தெரிவிப்பு",
  "content": "தேவையேற்பட்டால் விசேட சட்டங்களை கொண்டு வந்து பெருந்தோட்டத் தொழிலாளர்களின் சம்பளத்தை உறுதிப்படுத்துவதாக தொழில் அமைச்சர் நிமல் சிறிபால டி சில்வா தெரிவித்தார்.பெருந்தோட்டங்களின் உரிமையை தொழிலாளர்களுக்கு வழங்கும் வகையில், நாட்டின் பெருந்தோட்டக் கொள்கை மாற்றமடைய வேண்டும் எனவும் முதலாளிகளுக்கு மாத்திரமன்றி தொழிலாளர்களுக்கும் 4 அல்லது 5 ஏக்கரை ஒதுக்கி அதன் மூலம் கிடைக்கும் கொழுந்தினை தொழிற்சாலைக்கு வழங்கும் நடைமுறை அவசியம் எனவும் அமைச்சர் நிமல் சிறிபால டி சில்வா குறிப்பிட்டார்.அவ்வாறு செய்யாவிட்டால் பெருந்தோட்டங்களை பாதுகாப்பது சிரமமாக அமைந்துவிடும் எனவும் அமைச்சர் சுட்டிக்காட்டினார்.1000 ரூபா சம்பள பிரச்சினையின் போது, அதனை பெற்றுக்கொடுக்க கூட்டு ஒப்பந்தத்தில் கைச்சாதிடும் தொழிற்சங்கங்களால் முடியாமற்போனது. தொழிற்சங்கங்கள் பிரிந்து காணப்படுகின்றமையே இதற்கான காரணமாக அமைந்தது எனவும் அவர் கூறினார்.",
  "url": "https://www.newsfirst.lk/tamil/2022/02/26/%e0%ae%a4%e0%af%87%e0%ae%b5%e0%af%88%e0%ae%af%e0%af%87%e0%ae%b1%e0%af%8d%e0%ae%aa%e0%ae%9f%e0%af%8d%e0%ae%9f%e0%ae%be%e0%ae%b2%e0%af%8d-%e0%ae%b5%e0%ae%bf%e0%ae%9a%e0%af%87%e0%ae%9f-%e0%ae%9a%e0%ae%9f/",
  "date": "2022-02-26",
  "category": "legal,economic"
}