{
  "title": "11 இந்திய மீனவர்களின் விளக்கமறியல் மேலும் நீடிப்பு",
  "content": "யாழ். நெடுந்தீவு கடற்பகுதியில் கைது செய்யப்பட்ட இந்திய மீனவர்கள் 11 பேரின் விளக்கமறியல் உத்தரவு தொடர்ந்தும் நீடிக்கப்பட்டுள்ளது.ஊர்காவற்றுறை நீதவான் நீதிமன்றத்தில் நீதவான் ஜெ.கஜநிதிபாலன் முன்னிலையில் மீனவர்களின் வழக்கு இன்று (22) விசாரணைக்கு எடுத்துக்கொள்ளப்பட்டது.இதன்போது மீனவர்கள் ஆஜர்படுத்தப்படவில்லை என்பதுடன், யாழ். இந்திய துணை தூதரக அதிகாரி ஒருவர் மன்றில் முன்னிலையாகியிருந்தார்.கைது செய்யப்பட்ட மீனவர்களிடம் இதுவரை வாக்குமூலம் பதிவு செய்யப்படாதமையால் அதற்கான கால அவகாசத்தை வழங்குமாறு கடற்றொழில் திணைக்களம் மன்றில் கோரிக்கை விடுத்தது.",
  "url": "https://www.newsfirst.lk/tamil/2022/02/22/11-%e0%ae%87%e0%ae%a8%e0%af%8d%e0%ae%a4%e0%ae%bf%e0%ae%af-%e0%ae%ae%e0%af%80%e0%ae%a9%e0%ae%b5%e0%ae%b0%e0%af%8d%e0%ae%95%e0%ae%b3%e0%ae%bf%e0%ae%a9%e0%af%8d-%e0%ae%b5%e0%ae%bf%e0%ae%b3%e0%ae%95/",
  "date": "2022-02-22",
  "category": "general,legal,crime"
}