{
  "title": "முதலீடு செய்து நாட்டை கட்டியெழுப்ப முன்வருமாறு தொழில் முயற்சியாளர்களுக்கு ஜனாதிபதி அழைப்பு",
  "content": "உள்நாட்டு கைத்தொழில்களில் முதலீடு செய்து நாட்டை கட்டியெழுப்புவதற்கு இணையுமாறு ஜனாதிபதி கோட்டாபய ராஜபக்ஸ, உள்நாட்டு தொழில் முயற்சியாளர்களுக்கு இன்று (21) அழைப்பு விடுத்துள்ளார்.பல்வேறு துறைகள் சார்ந்த பாரியளவிலான தொழில் முயற்சிகளில் ஈடுபடுவோரை இன்று (21)  முற்பகல் ஜனாதிபதி செயலகத்தில் சந்தித்தபோதே ஜனாதிபதி இந்த அழைப்பை விடுத்துள்ளார்.அபிவிருத்தி செயற்பாடுகளுக்கு தனியார் துறையினரின் பங்களிப்பை பெற்றுக்கொள்ளும் நோக்கில் இந்த கலந்துரையாடல் இடம்பெற்றதாக ஜனாதிபதி ஊடகப்பிரிவு தெரிவித்துள்ளது.வௌிநாட்டு செலாவணியை ஈட்டிக்கொள்ளுதல், அரச நிதி கொள்கை, வௌிநாட்டு வேலை வாய்ப்பு ஊக்குவிப்பு, முதலீட்டு ஊக்குவிப்பு, ஏற்றுமதி அதிகரிப்பு, மீள்புதுப்பிக்கத்தக்க சக்தி, விவசாய உற்பத்தி, உர விநியோகம், சுற்றுலாத் துறை ஊக்குவிப்பு உள்ளிட்ட பல்வேறு துறைகள் தொடர்பாக இதன்போது ஆலோசிக்கப்பட்டுள்ளது.",
  "url": "https://www.newsfirst.lk/tamil/2022/02/21/%e0%ae%ae%e0%af%81%e0%ae%a4%e0%ae%b2%e0%af%80%e0%ae%9f%e0%af%81-%e0%ae%9a%e0%af%86%e0%ae%af%e0%af%8d%e0%ae%a4%e0%af%81-%e0%ae%a8%e0%ae%be%e0%ae%9f%e0%af%8d%e0%ae%9f%e0%af%88-%e0%ae%95%e0%ae%9f/",
  "date": "2022-02-21",
  "category": "economic"
}