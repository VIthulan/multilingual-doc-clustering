{
  "title": "மன்னார் மனிதப் புதைகுழி வழக்கு: பாதிக்கப்பட்டோர் சார்பில் சட்டத்தரணிகள் ஆஜராக அனுமதி ",
  "content": "மன்னார் மனிதப் புதைகுழி வழக்கில் பாதிக்கப்பட்டோர் சார்பாக சட்டத்தரணிகள் ஆஜராவதற்கும் ஊடகவியலாளர்கள் செய்தி சேகரிப்பதற்கும் வவுனியா மேல் நீதிமன்றத்தால் இன்று அனுமதி வழங்கப்பட்டது.மன்னார் மனிதப் புதைகுழி தொடர்பில் வவுனியா மேல் நீதிமன்றத்தில் தாக்கல் செய்யப்பட்ட மீளாய்வு மனு இன்று விசாரணைக்கு எடுத்துக்கொள்ளப்பட்டது.மேல் நீதிமன்ற நீதிபதி மாணிக்கவாசகர் இளஞ்செழியன் முன்னிலையில் வழக்கு விசாரணைக்கு எடுத்துக்கொள்ளப்பட்டதுடன், மன்னார் நீதவானின் உத்தரவு இதன்போது தள்ளுபடி செய்யப்பட்டது.மன்னார் மனிதப் புதைகுழி தொடர்பான வழக்கு மன்னார் நீதவான் நீதிமன்றில் 2018 ஆம் ஆண்டு முதல் இடம்பெற்று வருகின்றது.மனிதப் புதைகுழியிலிருந்து பெறப்பட்ட மாதிரிகள் அமெரிக்காவில் உள்ள பரிசோதனைக்கூடத்திற்கு அனுப்பி வைக்கப்பட்டு அதன் அறிக்கையும் பெறப்பட்டுள்ளது.இந்நிலையில், மனிதப் புதைகுழி வழக்கில் பாதிக்கப்பட்டவர் சார்பில் சட்டத்தரணிகள் ஆஜராகக்கூடாது என அரச தரப்பு சட்டத்தரணி மன்னார் நீதவான் நீதிமன்றத்தில் முன்வைத்த கோரிக்கைக்கு அமைய, பாதிக்கப்பட்டோர் தரப்பு சட்டத்தரணிகள் ஆஜராகக் கூடாது என உத்தரவிடப்பட்டது.",
  "url": "https://www.newsfirst.lk/tamil/2022/02/22/%e0%ae%ae%e0%ae%a9%e0%af%8d%e0%ae%a9%e0%ae%be%e0%ae%b0%e0%af%8d-%e0%ae%ae%e0%ae%a9%e0%ae%bf%e0%ae%a4%e0%ae%aa%e0%af%8d-%e0%ae%aa%e0%af%81%e0%ae%a4%e0%af%88%e0%ae%95%e0%af%81%e0%ae%b4%e0%ae%bf-27/",
  "date": "2022-02-22",
  "category": "legal"
}