{
  "title": "இலங்கை நிலைபெறுதகு வலு அதிகார சபைக்கு ஜனாதிபதி திடீர் விஜயம்",
  "content": "இலங்கை நிலைபெறுதகு வலு அதிகார சபைக்கு  ஜனாதிபதி கோட்டாபய ராஜபக்ஸ இன்று  திடீர் விஜயம் மேற்கொண்டார்.நீர், சூரியசக்தி, காற்று போன்ற மீள்புதுப்பிக்கத்தக்க சக்திகளைக் கொண்டு மின்சார உற்பத்தியை மேற்கொள்வதற்கான இயலுமை தொடர்பில் இலங்கை நிலைபெறுதகு வலு அதிகார சபையின் அதிகாரிகளை நேரடியாக சந்தித்து தகவல்களை பெற்றுக்கொள்ளும் நோக்கில் ஜனாதிபதி அங்கு சென்றதாக ஜனாதிபதியின் ஊடகப் பிரிவு அறிவித்துள்ளது.சுபீட்சத்தின் நோக்கு கொள்கை பிரகடனத்திற்கு அமைய, 2030 ஆம் ஆண்டாகும் போது நாட்டின் மொத்த மின்னுற்பத்தியில் 70 வீதத்தை மீள்புதுப்பிக்கத்தக்க சக்தி ஊடாக பெற்றுக்கொள்வதே அரசாங்கத்தின் நோக்கமாக உள்ளது.இதேவேளை, நாட்டில் தற்போது ஏற்பட்டுள்ள மின்சார நெருக்கடிக்கு மீள்புதுப்பிக்கத்தக்க சக்தி பயன்பாட்டின் ஊடாக குறுகிய கால தீர்வு காண்பதற்கான இயலுமை தொடர்பிலும் இன்று ஆராயப்பட்டதாக ஜனாதிபதி ஊடகப் பிரிவு தெரிவித்துள்ளது.புதிதாக ஆரம்பிப்பதற்கு கோரிக்கை விடுக்கப்பட்டுள்ள மீள் புதுப்பிக்கதக்க சக்தி பயன்பாட்டிலான திட்டங்களுக்கு அனுமதி வழங்குவதில் ஏற்பட்டுள்ள தாமதங்கள் தொடர்பில் ஆராய்வதும் ஜனாதிபதியின் இன்றைய திடீர் விஜயத்தின் நோக்கமாக இருந்ததென ஜனாதிபதி ஊடகப் பிரிவு விடுத்துள்ள அறிக்கையில் குறிப்பிடப்பட்டுள்ளது.",
  "url": "https://www.newsfirst.lk/tamil/2022/02/18/%e0%ae%87%e0%ae%b2%e0%ae%99%e0%af%8d%e0%ae%95%e0%af%88-%e0%ae%a8%e0%ae%bf%e0%ae%b2%e0%af%88%e0%ae%aa%e0%af%86%e0%ae%b1%e0%af%81%e0%ae%a4%e0%ae%95%e0%af%81-%e0%ae%b5%e0%ae%b2%e0%af%81-%e0%ae%85/",
  "date": "2022-02-18",
  "category": "economic,general"
}