{
  "title": "போதைப்பொருள் கடத்தல்காரர் சலிது மல்ஷிதவிற்கு உண்டியல் முறையில் 2 கோடி ரூபா பணம் அனுப்ப முயன்றவர் கைது ",
  "content": "துபாயில் தலைமறைவாகியுள்ளதாக சந்தேகிக்கப்படும் சலிது மல்ஷித என்ற போதைப்பொருள் கடத்தல்காரருக்கு உண்டியல் முறையில் 2 கோடி ரூபாவிற்கும் அதிக பணத்தை அனுப்ப முயன்ற சந்தேகநபர் ஒருவர் குற்றப்புலனாய்வு திணைக்களத்தினூடாக கைது செய்யப்பட்டுள்ளார்.சந்தேகநபரை பாணந்துறை நீதவான் நீதிமன்றத்தில் இன்று ஆஜர்படுத்திய போது, எதிர்வரும் 28 ஆம் திகதி வரை விளக்கமறியலில் வைக்குமாறு உத்தரவிடப்பட்டதாக பொலிஸார் கூறினர்.வத்தளை – எந்தல பகுதியை சேர்ந்த ஒருவரே கைது செய்யப்பட்டு விளக்கமறியலில் வைக்கப்பட்டுள்ளார்.பாணந்துறை குடா அருக்கொட பகுதியை சேர்ந்த , தற்போது துபாயில் தலைமறைவாகியுள்ளதாக சந்தேகிக்கப்படும் சலிது மல்ஷித என்ற போதைப்பொருள் கடத்தல்காரருக்கு சொந்தமான சொத்துகள் தொடர்பில், நிதி தூய்தாக்கல் சட்டத்தின் கீழ் விசாரணைகள் முன்னெடுக்கப்பட்டுள்ளதாக பொலிஸார் தெரிவித்தனர்.",
  "url": "https://www.newsfirst.lk/tamil/2022/02/22/%e0%ae%aa%e0%af%8b%e0%ae%a4%e0%af%88%e0%ae%aa%e0%af%8d%e0%ae%aa%e0%af%8a%e0%ae%b0%e0%af%81%e0%ae%b3%e0%af%8d-%e0%ae%95%e0%ae%9f%e0%ae%a4%e0%af%8d%e0%ae%a4%e0%ae%b2%e0%af%8d%e0%ae%95%e0%ae%be-19/",
  "date": "2022-02-22",
  "category": "crime"
}