{
  "title": "බේරුවලදී යතුරුපැදියට පහරදුන්‌ පුද්ගලයා අත්‌අඩංගුවට",
  "content": "ත්‍රිරෝද රථයකින්‌ පැමිණෙන අයෙකු බේරුවල නගරයේදී ස්කූටර්‌ වර්ගයේ යතුරුපැදියකට පහරදෙන අයුරු දැක්වෙන වීඩියෝවක්‌ මේ වනවිට සමාජ මාධ්‍ය ඔස්සේ සංසරණය වෙයි.අදාළ පහරදීම සිදුකළ සැකකරු බේරුවල පොලිසිය විසින්‌ මේ වනවිට අත්‌අඩංගුවට ගෙන තිබේ.මාර්ගය අසල නවතා තිබූ යතුරු පැදියක සිටින අයෙකු සමඟ මාර්ගයේ ගමන්කරමින්‌ තිබූ යතුරු පැදියක්‌ නවතා කතාබහක නිරතවන අයුරු අදාළ CCTV වීඩියෝවේ දැක්වෙති.එහිදී එම ස්ථානයෙන්‌ ගමන්කළ ත්‍රිරෝද රථයක්‌ අදාළ යතුරුපැදියේ ගැටේ.මෙහිදී උරණ වූ ත්‍රිරෝද රථ රියදුරු විසින්‌ අදාළ මාර්ගයේ නවතාගෙන සිටි යතුරු පැදියකට යකඩ පොල්ලකින්‌ පහරදී ඇත.",
  "url": "http://sinhala.adaderana.lk/news/164987/%E0%B6%B6%E0%B7%9A%E0%B6%BB%E0%B7%94%E0%B7%80%E0%B6%BD%E0%B6%AF%E0%B7%93-%E0%B6%BA%E0%B6%AD%E0%B7%94%E0%B6%BB%E0%B7%94%E0%B6%B4%E0%B7%90%E0%B6%AF%E0%B7%92%E0%B6%BA%E0%B6%A7-%E0%B6%B4%E0%B7%84%E0%B6%BB%E0%B6%AF%E0%B7%94%E0%B6%B1%E0%B7%8A-%E0%B6%B4%E0%B7%94%E0%B6%AF%E0%B7%8A%E0%B6%9C%E0%B6%BD%E0%B6%BA%E0%B7%8F-%E0%B6%85%E0%B6%AD%E0%B7%8A%E0%B6%85%E0%B6%A9%E0%B6%82%E0%B6%9C%E0%B7%94%E0%B7%80%E0%B6%A7",
  "date": "2022-03-07",
  "category": "crime"
}