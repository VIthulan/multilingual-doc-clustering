{
  "title": "බැසිල් රාජපක්ෂ ලිත් නඩුවෙන් නිදොස්කොට නිදහස් කළේ ඇයි?",
  "content": "2015 වසරේ පැවති ජනාධිපතිවරණය සමයේ දී ඡන්දදායකයින් පෙළඹවීමේ අරමුණින්, දිවිනැගුම සංවර්ධන දෙපාර්තමේන්තුවට අයත් රුපියල් දෙකෝටි අනූහතරලක්ෂයක මුදලක් වැයකර ලිත් මුද්‍රණය කර බෙදාහැරියේයැ යි චෝදනා ලැබ සිටි බැසිල් රාජපක්ෂ එම චෝදනාවන්ගෙන් නිදොස්කොට නිදහස් කර ඇත.එවක ජනාධිපති අපේක්ෂක මහින්ද රාජපක්ෂගේ රුව සහිත ලිත් ලක්ෂ 50ක් මුද්‍රණය කර බෙදා හැරීම සම්බන්ධයෙන් චෝදනා ලබා සිටි මුදල් අමාත්‍ය බැසිල් රාජපක්ෂ හා දිවිනැගුම සංවර්ධන දෙපාර්තමේන්තුවේ හිටපු අධ්‍යක්ෂ ජනරාල් කිත්සිරි රණවක එම චෝදනාවලින් නිදොස්කොට නිදහස් කරන ලෙස කොළඹ මහාධිකරණය අද (පෙබරවාරි 1 දා) නියම කළේ ය.",
  "url": "https://www.bbc.com/sinhala/sri-lanka-60214275",
  "date": "2022-02-01",
  "category": "political, crime, legal"
}