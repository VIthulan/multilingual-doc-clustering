{
  "title": "පානිය ජලයට තෙල්‌ මිශ්‍ර කළ පුද්ගලයෙක්‌ අත්‌අඩංගුවට",
  "content": "අවිස්සාවේල්ල උතුරු කරඳන නෙළුව කන්ද ජල ව්‍යාපෘතියට යොදා තිබෙන ජල බට කපා ජලයට තෙල්‌ මිශ්‍ර කළ සැකකරුව අත්‌අඩංගුවට ගැනීමට අවිස්සාවේල්ල පොලීසිය සමත්ව තිබේ.කිහිපදෙනකු ගෙන්‌ ලද පැමිණිලි අනුව සිදුකළ විමර්ශනවලදී සැකකරු අත්‌අඩංගුවට ගත්‌ බව පොලීසිය පැවසීය.නෙළුව කන්ද සිට බෑවුමට යොදා තිබෙන ජල බටයක්‌ කිසියම්‌ පුද්ගලයකු කපා නැවත සකසා තිබෙන අයුරුත්‌ ඒ ආසන්නේ තෙල්‌ අගෙන ආ බවට සැකකරන ප්ලාස්ටික්‌ කෑන්‌ එකක්‌ තිබීම හේතුවෙන්‌ ' රෙක්ස්‌' නැමති සුනඛයා එම ස්ථානයට රැගෙන ඒමෙන්‌ අනතුරුව එම ස්ථානයේ තිබූ ප්ලාස්ටික්‌ කෑන්‌ එක ඉව කිරීමට සැලැස්වීමෙන්‌ පසු සුනඛයා කිලෝමීටර්‌ එකාමාරක්‌ දුරක්‌ ගොස්‌ සැකකරු පදිංචිව සිටි නිවෙසට ඇතුළු වූ බව පොලීසිය පවසයි.ඒ අනුව එම සැකකරු අත්‌අඩංගුවට ගෙන සිදුකළ ප්‍රශ්න කිරීමේදී තමන්‌ ජල බට කපා තෙල්‌ මිශ්‍ර කළ බවට පිළිගත්‌ බව විමර්ශන සිදුකරන පොලිස්‌ නිලධාරියෙක්‌ පැවසීය.",
  "url": "http://sinhala.adaderana.lk/news/164954/%E0%B6%B4%E0%B7%8F%E0%B6%B1%E0%B7%92%E0%B6%BA-%E0%B6%A2%E0%B6%BD%E0%B6%BA%E0%B6%A7-%E0%B6%AD%E0%B7%99%E0%B6%BD%E0%B7%8A-%E0%B6%B8%E0%B7%92%E0%B7%81%E0%B7%8A%E2%80%8D%E0%B6%BB-%E0%B6%9A%E0%B7%85-%E0%B6%B4%E0%B7%94%E0%B6%AF%E0%B7%8A%E0%B6%9C%E0%B6%BD%E0%B6%BA%E0%B7%99%E0%B6%9A%E0%B7%8A-%E0%B6%85%E0%B6%AD%E0%B7%8A%E0%B6%85%E0%B6%A9%E0%B6%82%E0%B6%9C%E0%B7%94%E0%B7%80%E0%B6%A7",
  "date": "2022-03-06",
  "category": "crime"
}