{
  "title": "ජම්පටා වීදියේ ගින්නක්‌",
  "content": "කොළඹ, ජම්පටා වීදියේ ට්‍රැක්ටර්‌ උපාංග හා අමතර කොටස්‌ ගබඩාවක්‌ තුළ ගින්නක්‌ හට ගෙන ඇතැයි වාර්තා වේ ගින්නෙන්‌ ගබඩාව සම්පූර්ණයෙන්‌ විනාශ වී තිබේ.ගින්න මේ වනවිට ඒ අවට ඇති නිවාසවලට ද පැතිර ගොස්‌ ඇතැයි වාර්තා වේ.ගින්න පාලනය කිරීම සඳහා මේ වනවිට ගිනි නිවීමේ රථ 11ක්‌ පිටත්ව ගොස්‌ ඇතැයි ගිනි නිවීම්‌ ඒකකය සඳහන්‌ කරයි.ගින්න හේතුවෙන්‌ මෙතෙක්‌ ජීවිත හානි වාර්තා වී නොමැති අතර, ගින්න පාලනයට අවශ්‍ය ක්‍රියාමාර්ග ගනිමින්‌ සිටින බව ද වාර්තා වේ.ගින්නට හේතුව මෙතෙක්‌ අනාවරණය වී නොමැති අතර, පොලීසිය මේ පිළිබඳ පරීක්ෂණ ආරම්භ කර තිබේ.",
  "url": "http://sinhala.adaderana.lk/news/164650/%E0%B6%A2%E0%B6%B8%E0%B7%8A%E0%B6%B4%E0%B6%A7%E0%B7%8F-%E0%B7%80%E0%B7%93%E0%B6%AF%E0%B7%92%E0%B6%BA%E0%B7%9A-%E0%B6%9C%E0%B7%92%E0%B6%B1%E0%B7%8A%E0%B6%B1%E0%B6%9A%E0%B7%8A",
  "date": "2022-02-27",
  "category": "general"
}