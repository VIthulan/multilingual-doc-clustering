{
  "title": "ඇළ ට වැටී මිය ගිය දෙමස්සිනාලා",
  "content": "ගලෙන්බිදුනුවැව - කැකිරාව මාර්යේදී සිදුවූ මාරක රිය අනතුරකින්‌ පුද්ගලයින්‌ දෙදෙනෙකු මියගොස්‌ තිබේ.එම පුද්ගලයින්‌ දෙදෙනා සුඛෝපභෝගී මෝටර්‌ රථයකින්‌ ගමන්‌ කරමින්‌ සිටියදී එම රථය හුරුළු වැවේ වම්ඉවුර ඇළට වැටීමෙන්‌ එම අනතුර සිදුව තිබුණි.ගෝමරන්කල්ල පාලම අසලදී මාර්ගයෙන්‌ ඉවතට පැන ඇති අදාළ රථය අධිබලැති විදුලි රැහැන්‌ කණුවක ගැටි එලෙස හුරුළු වැවේ වම්ඉවුර ඇළට වැටී ඇත.මෙම අනතුරින්‌ මියගොස්‌ ඇත්තේ ගලෙන්බිදුනුවැව, කුඩා ගලෙන්බිඳුණුවැව ප්‍රදේශයේ පදිංචි 31 හැවිරිදි දෙදරු පියකු වු ලලිත්‌ ප්‍රසන්න වීරසිංහ සහ 42 හැවිරිදි එක්‌ දරු පියකු වු ඩීමන්‌ සෙනවිරත්න යන ඥාතිත්වයෙන්‌ මස්සිනාලා දෙදෙනෙකි.",
  "url": "http://sinhala.adaderana.lk/news/165091/%E0%B6%87%E0%B7%85-%E0%B6%A7-%E0%B7%80%E0%B7%90%E0%B6%A7%E0%B7%93-%E0%B6%B8%E0%B7%92%E0%B6%BA-%E0%B6%9C%E0%B7%92%E0%B6%BA-%E0%B6%AF%E0%B7%99%E0%B6%B8%E0%B7%83%E0%B7%8A%E0%B7%83%E0%B7%92%E0%B6%B1%E0%B7%8F%E0%B6%BD%E0%B7%8F",
  "date": "2022-03-09",
  "category": "general"
}