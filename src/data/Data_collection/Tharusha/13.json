{
  "title": "සිමෙන්ති අර්බුදය නිම වෙන්නේ කවදාද ?",
  "content": "මාස කිහිපයක සිට දිවයින පුරා සිමෙන්ති හිඟයක් ඇති වග පාරිභෝගිකයින්, ඉදිකිරීම් ක්ෂේත්‍රයේ කර්මාන්තකරුවන් මෙන්ම රජයේ මැති ඇමතිවරුන් ද පිළිගන්නා කාරණයකි. එහෙත් ඊට විසඳුම් ලැබෙන දිනයක් පෙනෙන්නට නැත.සිමෙන්ති නොමැතිව ළතැවෙන කර්මාන්තකරුවන් පවසන්නේ රජය කියනා පරිදි අර්බුදයට විසඳුම් ලැබෙන දිනයට 'බාලගිරි දෝෂය ලබා ඇතිබව' යි.රට තුළ පවතින විනිමය හිඟය ඇතුළු කරුණු හේතුවෙන් වෙළෙඳපොලේ සිමෙන්ති හිඟයක් ඇතිවුණේ, මහා පරිමාන ඉදිකිරීම් කොන්ත්‍රාත්කරුවාගේ සිට සිය නිවෙස් ගොඩනගාගැනීම සඳහා සිමෙන්ති කොට්ටයක් මිලට ගැනීමටත් ජනතාවට පෝලිම්වල කල්ගෙවීමට යොමු කරමිනි.",
  "url": "https://www.bbc.com/sinhala/sri-lanka-60331765",
  "date": "2022-02-14",
  "category": "economic, general"
}