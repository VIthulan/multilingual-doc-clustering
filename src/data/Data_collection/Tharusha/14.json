{
  "title": "අලි පැටියාට හිරිහැර කළ ජිප් රියදුරුට ලක්ෂ දෙකක දඩයක්",
  "content": "පසුගිය දා ත්‍රිකුණාමල - හබරණ මාර්ගයේ හබරණ ප්‍රදේශයේ දී අලි පැටියකුට විදුලි එළි දල්වමින් හිරිහැර කළ ජීප් රථ රියදුරාට රුපියල් ලක්ෂ දෙකක දඩයක් නියම කෙරිණි.ඒ, වනජීවී නිලධාරීන් විසින් සැකකාර රියදුරු අත්අඩංගුවට ගෙන කැකිරාව මහේස්ත්‍රාත් අධිකරණයට ඉදිරිපත් කිරීමෙන් අනතුරුව යි.සැකකාර රියදුරා විසින් අලි පැටවාට හිරිහැර වන අයුරු දැක්වෙන වීඩියෝවක් ටික්ටොක් ඇතුළු සමාජ මාධ්‍ය ඔස්සේ පළවීමත් සමග පරිශීලකයින් විශාල පිරිසක් සිද්ධිය විවේචනය කළහ.",
  "url": "https://www.bbc.com/sinhala/sri-lanka-60336179",
  "date": "2000-02-11",
  "category": "general, crime"
}