{
  "title": "අපරාධ රැසකට සම්බන්ධ 4ක් අත්අඩංගුවට",
  "content": "ප්‍රදේශ ගණනාවක සංවිධානාත්මක අපරාධ කටයුතුවල නිරතවූ සැකකරුවන් 4 දෙනෙකු පොලිස් අත්අඩංගුවට ගෙන තිබෙනවා.මෙම සැකකරුවන් ගොතටුව, මහරගම, කඩුවෙල, කහතුඩුව යන පොලිස් බල ප්‍රදේශවල විවිධාකාර අපරාධවල නිරතවී ඇති බවටයි අනාවරණ වී ඇත්තේ.අවුරුදු 21ත් 43ත් අතර වයස්වල පසුවන පුද්ගලයන් මත්තේගොඩ ප්‍රදේශයේ පදිංචි අය බවට හෙළිවී තිබෙනවා.මෙම සැකකරුවන් සොරකම් කළ යතුරුපැදි 4ක්, ත්‍රී රෝද රථයක්, ජංගම දුරකතනයක්, අපරාධ සිදුකරන අවස්ථාවල මහජනතාව බිය ගැන්වීමට භාවිත කළ වායු රයිෆලයක්, මෙරට නිශ්පාදිත අත් බෝම්බයක් සහ විදේශ රටක නිශ්පාදිත අත් බෝම්බයක් සොයාගෙන තිබෙනවා.",
  "url": "https://www.hirunews.lk/297470/%E0%B6%85%E0%B6%B4%E0%B6%BB%E0%B7%8F%E0%B6%B0-%E0%B6%BB%E0%B7%90%E0%B7%83%E0%B6%9A%E0%B6%A7-%E0%B7%83%E0%B6%B8%E0%B7%8A%E0%B6%B6%E0%B6%B1%E0%B7%8A%E0%B6%B0-4%E0%B6%9A%E0%B7%8A-%E0%B6%85%E0%B6%AD%E0%B7%8A%E0%B6%85%E0%B6%A9%E0%B6%82%E0%B6%9C%E0%B7%94%E0%B7%80%E0%B6%A7",
  "date": "2022-02-19",
  "category": "crime"
}