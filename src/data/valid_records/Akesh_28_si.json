{
  "title": "ඔක්සිජන් මත යැපෙන කොරෝනා ආසාදිතයින්ගේ සංඛ්‍යාව 10%කින් ඉහළට..",
  "content": "ඔක්සිජන් මත යැපෙන කොරෝනා ආසාදිතයින්ගේ සංඛ්‍යාව 10%කින් ඉහළ ගොස් ඇතැයි සෞඛ්‍ය අමාත්‍යාංශය පවසයි. එහි කොවිඩ් රෝග වැළැක්වීමේ ජාතික සම්බන්ධීකාරක විශේෂඥ වෛද්‍ය අන්වර් හම්දානි මහතා සඳහන් කළේ , දැඩි සත්කාර ඒකක ඇඳන් 70 න් 66ක්ම භාවිත කරමින් ඇති බවයි. විදෙස්ගත වන සිසුන්ට අවශ්‍ය එන්නත් ලබාදීමේ වැඩපිළිවෙළ පිළිබඳව ද ඔහු සඳහන් කළේ ය. මාතලේ දිස්ත්‍රික්කයේ ඉලක්කගත කණ්ඩායම්වලින් 63%ක් බූස්ටර් එන්නත ලබාගෙන ඇතැයි සෞඛ්‍ය අමාත්‍යාංශය පවසයි. සෞඛ්‍ය ප්‍රවර්ධන කාර්යාංශයේ අධ්‍යක්ෂ, වෛද්‍ය රංජිත් බටුවන්තුඩාව මහතා පැවසුවේ මහනුවර, අම්පාර හා අනුරාධපුර දිස්ත්‍රික්කවල ජනතාවගෙන් ඉහළ ප්‍රතිශතයක් ද බූස්ටර් මාත්‍රාව ලබාගෙන ඇති බවය.",
  "url": "https://www.newsfirst.lk/sinhala/2022/02/19/%e0%b6%94%e0%b6%9a%e0%b7%8a%e0%b7%83%e0%b7%92%e0%b6%a2%e0%b6%b1%e0%b7%8a-%e0%b6%b8%e0%b6%ad-%e0%b6%ba%e0%b7%90%e0%b6%b4%e0%b7%99%e0%b6%b1-%e0%b6%9a%e0%b7%9c%e0%b6%bb%e0%b7%9d%e0%b6%b1%e0%b7%8f/",
  "date": "2022-02-19",
  "category": "health, covid"
}