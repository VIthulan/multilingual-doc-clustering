{
  "title": "ආණ්ඩුවේ හවුල් පක්ෂ හෙට යළිත් රැස්වෙයි",
  "content": "රට ගොඩනැගීම සඳහා ආණ්ඩුවේ හවුල්කාර පක්ෂ විසින් සකස් කරන ලද යෝජනාවලිය ලබන මස 02 වනදා ආණ්ඩුවට භාරදීමට නියමිතයි.හවුල්කාර පක්ෂවල සාමාජිකයෙකු හිරු ප්‍රවෘත්ති අංශයට සඳහන් කළේ, ඊට අදාළ විශේෂ සාකච්ඡාවක් හෙට කොළඹ දී පැවැත්වෙන බවයි.එය අමාත්‍යවරුන් වන විමල් වීරවංශගේ හෝ උදය ගම්මන්පිලගේ නිවසේ පැවැත්වීමට නියමිත යි.පවතින ඩොලර් අර්බුදය, විදුලි සහ ඉන්ධන අර්බුද සම්බන්ධයෙන් මෙන්ම ඉහළ යන ජීවන වියදම මගහරවා ගැනීමට අදාළ කරුණු ආණ්ඩුවට ඉදිරිපත් කරන මෙම යෝජනාවලියට ඇතුළත් බවයි වාර්තා වන්නේ.",
  "url": "https://www.hirunews.lk/297218/%E0%B6%86%E0%B6%AB%E0%B7%8A%E0%B6%A9%E0%B7%94%E0%B7%80%E0%B7%9A-%E0%B7%84%E0%B7%80%E0%B7%94%E0%B6%BD%E0%B7%8A-%E0%B6%B4%E0%B6%9A%E0%B7%8A%E0%B7%82-%E0%B7%84%E0%B7%99%E0%B6%A7-%E0%B6%BA%E0%B7%85%E0%B7%92%E0%B6%AD%E0%B7%8A-%E0%B6%BB%E0%B7%90%E0%B7%83%E0%B7%8A%E0%B7%80%E0%B7%99%E0%B6%BA%E0%B7%92",
  "date": "2022-02-17",
  "category": "political"
}