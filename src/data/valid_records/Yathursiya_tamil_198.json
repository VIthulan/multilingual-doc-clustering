{
"title":"வெள்ளையடிப்பை தவிர்த்துக்கொண்டது இலங்கை அணி!",
"content":"இலங்கை மற்றும் அவுஸ்திரேலிய அணிகளுக்கிடையிலான ஐந்தாவதும் இறுதியுமான இருபதுக்கு20 போட்டியில் இலங்கை அணி 5 விக்கெட்டுக்களால் வெற்றி பெற்றுள்ளது.\n\nபோட்டியில் நாணய சுழற்சியில் வெற்றி பெற்ற அவுஸ்திரேலிய அணி முதலில் துடுப்பெடுத்தாட தீர்மானித்தது.\n\nஇதற்கமைய, அவுஸ்திரேலிய அணி நிர்ணயிக்கப்பட்ட 20 ஓவர்கள் நிறைவில் 06 விக்கெட்டுக்களை இழந்து 154 ஓட்டங்களைப் பெற்றுக்கொண்டது.\n\nஅணிசார்பில் அதிகபடியாக, மேத்யூ வேட் 43 ஓட்டங்களை பெற்றுக்கொடுத்தார்.\n\nபந்துவீச்சில், இலங்கை அணியின் துஷ்மந்த சமீர 30 ஓட்டங்களுக்கு 02 விக்கெட்டுக்களை கைப்பற்றினார்.\n\nஇந்நிலையில், 155 ஓட்டங்கள் என்ற வெற்றி இலக்கை நோக்கி துடுப்பெடுத்தாடிய இலங்கை அணி 19.5 ஓவர்கள் நிறைவில் 05 விக்கெட்டுக்களை மாத்திரம் இழந்து வெற்றி இலக்கை அடைந்தது.\n\nஅணிசார்பில் அதிகபடியாக, குசல் மெண்டிஸ் 69 ஓட்டங்களை பெற்றுக்கொடுத்தார்.\n\nபந்துவீச்சில், அவுஸ்திரேலிய அணியின் கேன் ரிச்சர்ட்சன் 29 ஓட்டங்களுக்கு 02 விக்கெட்டுக்களை கைப்பற்றினார்.\n\nஇந்நிலையில், அவுஸ்திரேலிய அணி 4 -1 என்ற அடிப்படையில் தொடரைக் கைப்பற்றியுள்ளது.",
"url":"https://www.hirunews.lk/sooriyanfmnews/297525/%E0%AE%B5%E0%AF%86%E0%AE%B3%E0%AF%8D%E0%AE%B3%E0%AF%88%E0%AE%AF%E0%AE%9F%E0%AE%BF%E0%AE%AA%E0%AF%8D%E0%AE%AA%E0%AF%88-%E0%AE%A4%E0%AE%B5%E0%AE%BF%E0%AE%B0%E0%AF%8D%E0%AE%A4%E0%AF%8D%E0%AE%A4%E0%AF%81%E0%AE%95%E0%AF%8D%E0%AE%95%E0%AF%8A%E0%AE%A3%E0%AF%8D%E0%AE%9F%E0%AE%A4%E0%AF%81-%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88-%E0%AE%85%E0%AE%A3%E0%AE%BF",
"date":"2022-02-20",
"category":"sports"

}