{
  "title": "පොලිස් කොස්තාපල්වරයෙක් ඝාතනය කෙරෙයි",
  "content": "පෞද්ගලික ආරවුලක් මත පොලිස් කොස්තාපල්වරයෙකු තංගල්ල - විතාරන්දෙනිය ප්‍රදේශයේ දී ඝාතනයට ලක් වී තිබෙනවා.සංවිධානාත්මක ලෙස පැමිණි පිරිසක් මෙලෙස පහර දී ඝාතනයට ලක් කර තිබුණේ, අධිවේගී රථවාහන අංශයේ කසාගල පොලිස් මුරපොලට අනුයුක්තව සේවය කල පොලිස් කොස්තාපල්වරයෙක්.මියගිය පොලිස් කොස්තාපල්වරයාගේ යාබද ඉඩමේ නිවසක පදිංචි කාන්තාවක් සහ ඒ ආසන්නයේ තවත් ඉඩමක හෝටලයක් ඉදිකරන එහි හිමිකරු අතර කලක සිට පැවති ආරවුලක් ඝාතනයට මුල්වී තිබෙනවා.බීමතින් සිටි මේ පිරිස පොලිස් කොස්තාපල්වරයාගේ නිවසට කඩා වැදී අමානුෂික ලෙස පහරදී පසුව සිය ඉදිකරමින් පවතින හෝටල් පරිශ්‍රය වෙත බලහත්කාරයෙන් රැගෙන ගොස් යළි පහර දී තිබෙනවා.",
  "url": "https://www.hirunews.lk/297321/%E0%B6%B4%E0%B7%9C%E0%B6%BD%E0%B7%92%E0%B7%83%E0%B7%8A-%E0%B6%9A%E0%B7%9C%E0%B7%83%E0%B7%8A%E0%B6%AD%E0%B7%8F%E0%B6%B4%E0%B6%BD%E0%B7%8A%E0%B7%80%E0%B6%BB%E0%B6%BA%E0%B7%99%E0%B6%9A%E0%B7%8A-%E0%B6%9D%E0%B7%8F%E0%B6%AD%E0%B6%B1%E0%B6%BA-%E0%B6%9A%E0%B7%99%E0%B6%BB%E0%B7%99%E0%B6%BA%E0%B7%92",
  "date": "2022-02-18",
  "category": "crime"
}