{
"title":"இந்திய அணிக்கு 184 ஓட்டங்கள் வெற்றி இலக்கு",
"content":"இந்தியா மற்றும் இலங்கை அணிகளுக்கிடையிலான இரண்டாவது இருபதுக்கு20 போட்டியில் இலங்கை அணி இந்திய அணிக்கு 184 ஓட்டங்களை வெற்றி இலக்காக நிர்ணயித்துள்ளது.\n\nபோட்டியில் நாணய சுழற்சியில் வெற்றி பெற்ற இந்திய அணி முதலில் களத்தடுப்பில் ஈடுபட தீர்மானித்தது.இதற்கமைய, முதலில் துடுப்பெடுத்தாடிய இலங்கை அணி 20 ஓவர்கள் நிறைவில் 05 விக்கெட்டுக்களை இழந்து 183 ஓட்டங்களை பெற்றுக்கொண்டது.\n\nஅணிசார்பில் அதிகபடியாக பெத்தும் நிஸ்ஸங்க 75 ஓட்டங்களையும், தனுஷ்க குணதிலக்க 38 ஓட்டங்களையும், தசுன் சானக்க 47 ஓட்டங்களையும் பெற்றுக்கொடுத்தனர்.\n\nபந்துவீச்சில் இந்திய அணியின் ஜஸ்பிரித் பும்ரா 24ஓட்டங்களுக்கு ஒரு விக்கெட்டை கைப்பற்றினார்.\n\nஇந்நிலையில் இந்திய அணி 184 என்ற வெற்றி இலக்கை நோக்கி துடுப்பெடுத்தாட தயாராக உள்ளது.",
"url":"https://www.hirunews.lk/sooriyanfmnews/298140/%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF-%E0%AE%85%E0%AE%A3%E0%AE%BF%E0%AE%95%E0%AF%8D%E0%AE%95%E0%AF%81-184-%E0%AE%93%E0%AE%9F%E0%AF%8D%E0%AE%9F%E0%AE%99%E0%AF%8D%E0%AE%95%E0%AE%B3%E0%AF%8D-%E0%AE%B5%E0%AF%86%E0%AE%B1%E0%AF%8D%E0%AE%B1%E0%AE%BF-%E0%AE%87%E0%AE%B2%E0%AE%95%E0%AF%8D%E0%AE%95%E0%AF%81",
"date":"2022-02-26",
"category":"sports"

}