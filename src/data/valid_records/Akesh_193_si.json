{
  "title": "දෙහිවල සත්තු වත්තේ දුර්ලභ ගව උපතක්",
  "content": "ලොව වඳ වීමේ තර්ජනයට ලක්ව ඇති ඉතා දුර්ලභ ඇරබියන් ඔරික්ස් විශේෂයට අයත් ගව පැටවෙකු දෙහිවල සත්ත්ව උද්‍යානය තුල උපත ලබා තිබෙනවා.ජාතික සත්වෝද්‍යාන දෙපාර්තමේන්තුව සඳහන් කළේ, නව ගව පැටවා යහපත් සෞඛ්‍ය තත්වයෙන් පසු වන බවයි.ඒ අනුව නව ගව පැටවා නිදහස් සත්ව අරණ තුළ සිය මව සමග මහජන ප්‍රදර්ශනය සඳහා එක් කර ඇති බව එම දෙපාර්තමේන්තුව ප්‍රකාශ කළා.ඇරබියන් ඔරික්ස් සත්ත්ව විශේෂයේ ජන්ම භූමිය අරාබි කාන්තාර වන අතර මේ වන විට එම කාන්තාර තුළ ජීවත් වන්නේ දහසක් පමණ වූ ඇරබියන් ඔරික්ස් සතුන් සංඛ්‍යාවක් පමණයි.",
  "url": "https://www.hirunews.lk/297163/%E0%B6%AF%E0%B7%99%E0%B7%84%E0%B7%92%E0%B7%80%E0%B6%BD-%E0%B7%83%E0%B6%AD%E0%B7%8A%E0%B6%AD%E0%B7%94-%E0%B7%80%E0%B6%AD%E0%B7%8A%E0%B6%AD%E0%B7%9A-%E0%B6%AF%E0%B7%94%E0%B6%BB%E0%B7%8A%E0%B6%BD%E0%B6%B7-%E0%B6%9C%E0%B7%80-%E0%B6%8B%E0%B6%B4%E0%B6%AD%E0%B6%9A%E0%B7%8A",
  "date": "2022-02-16",
  "category": "general"
}