{
  "title": "ජනපති හදිසියේ ම සුනිත්‍ය බලශක්ති අධිකාරියට යයි",
  "content": "ජනාධිපති ගෝඨාභය රාජපක්ෂ මහතා සුනිත්‍ය බලශක්ති අධිකාරියේ හදිසි නිරීක්ෂණ චාරිකාවක නිරත වී තිබේ. ජනාධිපති මාධ්‍ය අංශය සඳහන් කළේ, විදුලිබල උත්පාදනයට ජල, සූර්ය ශක්තිය, සුළං වැනි ප්‍රභවයන් යොදාගැනීමට ඇති හැකියාව පිළිබඳව සුනිත්‍ය බලශක්ති අධිකාරියේ නිලධාරීන් සෘජුව හමුවී තොරතුරු විමසා බැලීම ජනාධිපතිවරයාගේ එම සංචාරයේ අරමුණවූ බවයි.අලුතින් ඇරඹීමට ඉල්ලුම් කර ඇති පුනර්ජනනීය බලශක්ති ව්‍යාපෘති සඳහා අනුමැතිය දීමේදී සිදුව ඇති ප්‍රමාදයන් පිළිබඳව සොයා බැලීම ද ජනාධිපතිවරයාගේ එම සංචාරයේ තවත් අරමුණකි.",
  "url": "https://www.newsfirst.lk/sinhala/2022/02/18/%e0%b6%a2%e0%b6%b1%e0%b6%b4%e0%b6%ad%e0%b7%92-%e0%b7%84%e0%b6%af%e0%b7%92%e0%b7%83%e0%b7%92%e0%b6%ba%e0%b7%9a-%e0%b6%b8-%e0%b7%83%e0%b7%94%e0%b6%b1%e0%b7%92%e0%b6%ad%e0%b7%8a%e2%80%8d%e0%b6%ba/",
  "date": "2022-02-18",
  "category": "general, political"
}