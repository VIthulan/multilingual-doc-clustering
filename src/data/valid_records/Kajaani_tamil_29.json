{
  "title": "இன்று (19) இடைக்கிடையே மின் துண்டிப்பு ஏற்படக்கூடும்",
  "content": "இன்று (19) திட்டமிடப்பட்ட வகையில் மின்வெட்டு அமுல்படுத்தப்படாத போதிலும், பிற்பகல் 2 மணி தொடக்கம் மாலை 6 மணி வரையான காலப்பகுதியில் இடைக்கிடையே மின் துண்டிப்பு ஏற்படக்கூடும் என பொது பயன்பாடுகள் ஆணைக்குழு அறிவித்துள்ளது.தேசிய மின் கட்டமைப்பை ஒழுங்குபடுத்தும் போது, திடீர் மின்சார துண்டிப்பு ஏற்படக்கூடும் என பொது பயன்பாடுகள் ஆணைக்குழுவின் தலைவர் ஜனக்க ரத்நாயக்க தெரிவித்தார்.இதனிடையே எரிபொருள் நிறைவடைந்தமையால் செயலிழந்த சப்புகஸ்கந்த A, B மின்னுற்பத்தி நிலையங்கள் மீண்டும் செயற்பட ஆரம்பித்துள்ளன.நேற்றிரவு எரிபொருள் கிடைத்தமையால் சப்புகஸ்கந்த மின்னுற்பத்தி நிலையத்தின் செயற்பாடுகள் மீள ஆரம்பிக்கப்பட்டதாக இலங்கை மின்சார சபையின் ஊடகப்பேச்சாளர் அன்ரூ நவமணி குறிப்பிட்டார். எனினும், எரிபொருள் இன்மையால் களனிதிஸ்ஸ, மத்துகம, கொலன்னாவ மற்றும் துல்கிரிய மின்னுற்பத்தி நிலையங்கள் தொடர்ந்தும் செயலிழந்துள்ளன.இதனால் நாடளாவிய ரீதியில் , நான்கு வலயங்களாக நாளாந்தம் ஒரு மணித்தியாலம் 45 நிமிடங்களுக்கு மின்வெட்டை அமுல்படுத்த பொது பயன்பாடுகள் ஆணைக்குழு நேற்று அனுமதி வழங்கியது.",
  "url": "https://www.newsfirst.lk/tamil/2022/02/19/%e0%ae%87%e0%ae%a9%e0%af%8d%e0%ae%b1%e0%af%81-19-%e0%ae%87%e0%ae%9f%e0%af%88%e0%ae%95%e0%af%8d%e0%ae%95%e0%ae%bf%e0%ae%9f%e0%af%88%e0%ae%af%e0%af%87-%e0%ae%ae%e0%ae%bf%e0%ae%a9%e0%af%8d-%e0%ae%a4/",
  "date": "2022-02-19",
  "category": "general"
}