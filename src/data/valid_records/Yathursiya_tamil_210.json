
{
"title":"நாளை மின்வெட்டு அமுலாகும் காலப்பகுதி அறிவிப்பு",
"content":"நாளை நாடளாவிய ரீதியில் மின் துண்டிப்பை மேற்கொள்ள பொதுப்பயன்பாடுகள் ஆணைக்குழு அனுமதி வழங்கியுள்ளது.\n\nஅதற்கமைய, நாளை காலை 8.30 மணி முதல் மாலை 7.30 மணி வரை நாடளாவிய ரீதியில் 01 மணித்தியாலம் சுழற்சி முறையில் மின்வெட்டு அமுல்படுத்தப்படவுள்ளது.\n\nஅவ்வாறே தென் பகுதியின் சில பிரதேசங்களில் காலை 8.30 மணி முதல் மாலை 4.30 மணி வரையான காலப்பகுதியினுள் 3 மணிநேர மின்வெட்டு அமுலில் இருக்கும் என குறித்த ஆணைக்குழு தெரிவித்துள்ளது.\n\nபோதியளவு மின்சாரம் உற்பத்தி செய்யப்படாததால், மின்சார சபையினால் முன்வைக்கப்பட்ட கோரிக்கைக்கு அமைய பொதுப்பயன்பாடு ஆணைக்குழு இவ்வாறு மின்துண்டிப்புக்கு அனுமதி வழங்கியுள்ளதாக அதன் தலைவர் தெரிவித்தார்.",
"url":"https://www.hirunews.lk/sooriyanfmnews/297557/%E0%AE%A8%E0%AE%BE%E0%AE%B3%E0%AF%88-%E0%AE%AE%E0%AE%BF%E0%AE%A9%E0%AF%8D%E0%AE%B5%E0%AF%86%E0%AE%9F%E0%AF%8D%E0%AE%9F%E0%AF%81-%E0%AE%85%E0%AE%AE%E0%AF%81%E0%AE%B2%E0%AE%BE%E0%AE%95%E0%AF%81%E0%AE%AE%E0%AF%8D-%E0%AE%95%E0%AE%BE%E0%AE%B2%E0%AE%AA%E0%AF%8D%E0%AE%AA%E0%AE%95%E0%AF%81%E0%AE%A4%E0%AE%BF-%E0%AE%85%E0%AE%B1%E0%AE%BF%E0%AE%B5%E0%AE%BF%E0%AE%AA%E0%AF%8D%E0%AE%AA%E0%AF%81",
"date":"2022-02-20",
"category":"general"

}