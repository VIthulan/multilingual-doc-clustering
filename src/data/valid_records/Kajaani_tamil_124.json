{
  "title": "இந்தியாவுக்கு விரைவில் வருகை தரும் இலங்கை நிதி அமைச்சர் பஷில் ராஜபக்",
  "content": "இலங்கை நிதி அமைச்சர் பஷில் ராஜபக்ஷ, இந்தியாவிற்கு அதிகாரபூர்வ விஜயமொன்றை மேற்கொள்ளவுள்ளார்.நிதி அமைச்சருடன், நிதி அமைச்சின் செயலாளர் எஸ்.ஆர்.ஆட்டிகலவும் இந்த விஜயத்தில் இணைந்துக்கொள்ளவுள்ளதாக தெரிவிக்கப்படுகின்றது.இலங்கை எதிர்நோக்கியுள்ள பாரிய பொருளாதார சிக்கல் நிலைமையிலிருந்து மீள்வதற்கு இந்தியா உதவிகளை வழங்க முன்வந்துள்ளது.இதன்படி, இந்தியாவிடமிருந்து உதவிகளை பெற்றுக்கொள்ளும் நோக்கிலேயே, இந்த விஜயம் அமையவுள்ளதாக நிதி அமைச்சின் தகவல்கள் தெரிவிக்கின்றன.இந்தியாவினால் வழங்கப்படும் கடனுதவியின் ஒரு தொகையை பெற்றுக்கொள்வதற்காக நிதி அமைச்சர் இந்த மாத இறுதியில் இந்தியா செல்வார் என வெளிவிவகார அமைச்சர் ஜீ.எல்.பீரிஸ் தெரிவித்திருந்தார்.",
  "url": "https://www.bbc.com/tamil/topics/cz74k7p3qw7t",
  "date": "2022-02-23",
  "category": "political"
}