{
  "title": "නීතිඥ හිජාස් හිස්බුල්ලාට මාස 22ක ට පසු ඇප",
  "content": "ත්‍රස්තවාදය වැළැක්වීමේ පනත යටතේ අත්අඩංගුවට ගෙන මාස 22ක් රැදවුම්භාරයේ රක්ෂිත බන්ධනාගාර ගත කර සිටින නීතිඥයන් හිජාස් හිස්බුල්ලා ඇප මත මුදා හැරීමට අභියාචනාධිකරණය අද (පෙබරවාරි 7) නියෝග කළේය.මෙම ඇප නියෝගය හලාවත මහාධිකරණය වෙත ඉදිරිපත් කිරීමට ද අභියාචනාධිකරණයෙන් නියෝග කෙරිණ.තමා ඇප මත මුදාහරින ලෙස ඉල්ලා නීතිඥ හිජාස් හිස්බුල්ලා ගොනු කර ඇති ප්‍රතිශෝධන පෙත්සම අද කැඳවූ අවස්ථාවේ මේනකා විජේසුන්දර ,නීල් ඉද්දෙවෙල යන අභියාචනාධිකරණය විනිසුරු මඩුල්ල විසින් මෙම තීරණය ලබා දෙන ලදි.",
  "url": "https://www.bbc.com/sinhala/sri-lanka-60212314",
  "date": "2022-02-02",
  "category": "legal, crime"
}