{
  "title": "ශානි අබේසේකරගෙන් මූලික අයිතිවාසිකම් පෙත්සමක්..",
  "content": "තමන් අත්අඩංගුවට  ගැනීම හෝ රැඳවුම් නියෝග යටතේ රඳවා ගැනීම වළක්වන අතුරු නියෝග නිකුත් කරන්නැයි ඉල්ලා අපරාධ පරීක්ෂණ දෙපාර්තමේන්තුවේ හිටපු අධ්‍යක්ෂ ශානි අබේසේකර මහතා අද(18) ශ්‍රේෂ්ඨාධිකරණයට මූලික අයිතිවාසිකම් පෙත්සමක් ගොනු කළේ ය. පෙත්සම ගොනු කර තිබුණේ, නීතිඥ මංජුල බාලසූරිය මහතා මගින් ය. පෙත්සමෙන් වැඩිදුරටත් ඉල්ලා ඇත්තේ, නිර්නාමික පෙත්සමක් මත කරන ලද බව කියන කූඨ විමර්ශන වාර්තාවකට අදාළව තමන්ට එරෙහිව  ගොනු කර ඇති අදාළ බී වාර්තාව බල රහිත කරන නියෝගයක් නිකුත් කරන ලෙසයි.එම වාර්තාව මත තමන් කවර හෝ අවස්ථාවක අත්අඩංගුවට ගැනීමේ සූදානමක්  ඇති බැවින් ඉන් සිය මූලික අයිතිවාසිකම් උල්ලංඝණය විය හැකි බවට පෙත්සම මගින් ශානි අබේසේකර මහතා පෙන්වා දී තිබේ.",
  "url": "https://www.newsfirst.lk/sinhala/2022/02/18/%e0%b7%81%e0%b7%8f%e0%b6%b1%e0%b7%92-%e0%b6%85%e0%b6%b6%e0%b7%9a%e0%b7%83%e0%b7%9a%e0%b6%9a%e0%b6%bb%e0%b6%9c%e0%b7%99%e0%b6%b1%e0%b7%8a-%e0%b6%b8%e0%b7%96%e0%b6%bd%e0%b7%92%e0%b6%9a-%e0%b6%85/",
  "date": "2022-02-18",
  "category": "political, legal"
}