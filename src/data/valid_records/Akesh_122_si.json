{
  "title": "ප්‍රමිතියකින් තොර බීජ ලබා දී ඇති බවට අනුරපුර ගොවීන්ගෙන් චෝදනා",
  "content": "නිසි ප්‍රමිතියෙන් තොර ආනයනික බීජ ලබාදීම හේතුවෙන් මෙවර සිය අස්වනු අඩු වී ඇති බවට අනුරාධපුර දිස්ත්‍රික්කයේ ගොවීන් චෝදනා නගනවා.මේ අතර, අනුරාධපුර - ගලෙන්බිඳුනුවැව ප්‍රදේශයේ ගොවීන්ට ප්‍රමිතියකින් තොර කොම්පෝස්ට් පොහොර ලබාදීමේ සිද්ධියක් සම්බන්ධයෙන් ඊයේ (19) උණුසුම් තත්ත්වයක් හටගත්තා.ගලෙන්බිදුණුවැව - 185 තුලානේ ප්‍රදේශයේ ගොවීන් පෙන්වා දෙන්නේ ගොවි සංවිධාන හරහා රුපියල් 1200ක මුදලකට අදාළ කොම්පෝස්ට් පොහොර මිටියක් ලබා ගන්නා ලෙස සිවලාකුලම ගොවිජන සේවා මධ්‍යස්ථානය තමන් දැනුවත් කළ බවයි.කෙසේ වෙතත්, කොම්පෝස්ට් පොහොර මිටිය ලබා නොගතහොත් නියමිත පොහොර සහනාධාරය ලබා නොදෙන බවට එහිදී ගොවි සංවිධාන නියෝජිතයින් ප්‍රකාශ කළ බවයි පොහොර ලබා ගැනීමට පැමිණි ගොවීන් කියා සිටියේ.",
  "url": "https://www.hirunews.lk/297483/%E0%B6%B4%E0%B7%8A%E2%80%8D%E0%B6%BB%E0%B6%B8%E0%B7%92%E0%B6%AD%E0%B7%92%E0%B6%BA%E0%B6%9A%E0%B7%92%E0%B6%B1%E0%B7%8A-%E0%B6%AD%E0%B7%9C%E0%B6%BB-%E0%B6%B6%E0%B7%93%E0%B6%A2-%E0%B6%BD%E0%B6%B6%E0%B7%8F-%E0%B6%AF%E0%B7%93-%E0%B6%87%E0%B6%AD%E0%B7%92-%E0%B6%B6%E0%B7%80%E0%B6%A7-%E0%B6%85%E0%B6%B1%E0%B7%94%E0%B6%BB%E0%B6%B4%E0%B7%94%E0%B6%BB-%E0%B6%9C%E0%B7%9C%E0%B7%80%E0%B7%93%E0%B6%B1%E0%B7%8A%E0%B6%9C%E0%B7%99%E0%B6%B1%E0%B7%8A-%E0%B6%A0%E0%B7%9D%E0%B6%AF%E0%B6%B1%E0%B7%8F",
  "date": "2022-02-20",
  "category": "crime"
}