{
  "title": "නිකවැරටියේ දී මාරක රිය අනතුරක්",
  "content": "නිකවැරටිය පොලිස් වසමේ කුරුණෑගල පුත්තලම මාර්ගයේ ගල්කන්ද හන්දියේ දී රිය අනතුරක් සිදු වී තිබෙනවා.පුත්තලම සිට කුරුණෑගල දෙසට ධාවනය වූ ලො‍රි රථයක් ඉදිරියෙන් ගමන් ගත් පාපැදියක ගැටී මෙම අනතුර සිදු වී ඇති බවට යි වාර්තා වන්නේ.අනතුරින් බරපතළ තුවාල ලැබූ පුද්ගලයා නිකවැරටිය රෝහලට ඇතුළත් කිරීමෙන් පසු ව මිය ගිය බව පොලිස් මාධ්‍ය ඒකකය නිවේදනය කරනවා.මිය ගොස් ඇත්තේ, වයස අවුරුදු 55ක නිකවැරටිය ප්‍රදේශයේ පදිංචිකරුවෙක්.ලොරි රථ රියදුරුගේ අපරීක්ෂාකාරී බව අනතුරට හේතු ව බවට වාර්තා වන අතර, නිකවැරටිය පොලිසිය විසින් වැඩිදුර පරීක්ෂණ මෙහෙයවෙනු ඇති.",
  "url": "https://www.hirunews.lk/297315/%E0%B6%B1%E0%B7%92%E0%B6%9A%E0%B7%80%E0%B7%90%E0%B6%BB%E0%B6%A7%E0%B7%92%E0%B6%BA%E0%B7%9A-%E0%B6%AF%E0%B7%93-%E0%B6%B8%E0%B7%8F%E0%B6%BB%E0%B6%9A-%E0%B6%BB%E0%B7%92%E0%B6%BA-%E0%B6%85%E0%B6%B1%E0%B6%AD%E0%B7%94%E0%B6%BB%E0%B6%9A%E0%B7%8A",
  "date": "2022-02-18",
  "category": "general"
}