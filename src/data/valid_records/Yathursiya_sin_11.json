
{
"title":"ඒ වතිකානයේ ශාන්ත පීතර බැසිලිකාවේදීය.",
"content":"හිටපු ජනාධිපති මෛත්‍රීපාල සිරිසේන මහතා කුරුසියේ අත තියලා දිවුරන්න අවශ්‍ය නොවන බවත් තමන් නිර්දෝෂි නම් එය නීතිය ඉදිරිපිට පැවසිය යුතු බවත් පාස්කු ඉරුදින ත්‍රස්ත ප්‍රහාරය පිළිබඳ ජාතික ප්‍රකාශන කමිටුවේ සාමාජික ගරු සිරිල් ගාමිණි පියතුමන් පැවසීය.\n\nඅගරදගුරු අති උතුම් මැල්කම් කාදිනල් රංජිත් හිමිපාණන් හා අති උතුම් ශුද්ධෝත්තම ප්‍රැන්සිස් පාප්වහන්සේ අතර හමුව පිළිබඳව දැනුවත් කිරීමේ මාධ්‍ය හමුවක් අද කොළඹ අගරදගුරු නිල නිවසේදී පැවැත්වූ සාකච්ඡාවට එක්වෙමින් පියතුමන් මේ බව පැවසීය.\n\nඅගරදගුරු අති උතුම් මැල්කම් කාදිනල් රංජිත් හිමිපාණන් හා අති උතුම් ශුද්ධෝත්තම ප්‍රැන්සිස් පාප්වහන්සේ අතර හමුව අද පැවැත්වුණි.\n\nපෙබරවාරි 23 වැනිදා වතිකානය බලා පිටත්ව ගිය කොළඹ අගරදගුරු අති උතුම් මැල්කම් කාදිනල් රංජිත් හිමිපාණන් අද මෙරට වේලාවෙන් පස්වරු 3.00 ට පමණ අති උතුම් ශුද්ධෝත්තම ෆ්‍රැන්සිස් පාප්වහන්සේ බැහැදුටුවේය.\n\nකොළඹ සහායක රදගුරු අතිඋතුම් ජේ.ඩි.ඇන්තනි හිමිපාණන්\n\nවිශේෂයෙන්ම උන්වහන්සේ මේ අවුරුද්දේ දී අවධානය යොමු කරන්නේ අති උතුම් ශුද්ධෝත්තම ප්‍රැන්සිස් පාප්වහන්සේ දැනුවත් කරන්න මීට වසර 3කට පෙර සිදු වෙච්ච ඒ පාස්කු ප්‍රහාරයේ සත්‍ය තවමත් හෙළිදරව්කර ගන්නට නොහැකිවීම පිළිබඳවත්. ඒ වගේම ශ්‍රී ලංකාවේ කතොලික ජනතාව යෙදෙන මේ අරගලය ගැන උන්වහන්සේව දැනුවත් කරන්නටත් ඒ වගේම මේ වසර තුළදීම මේ සත්‍ය හෙළිදරව් කර ගැනීමට අපි ගෙන ඇති පියවරවල් ගැන උන්වහන්සේව දැනුවත් කරන්නට පියවර ගනු ඇති.\n\nපාස්කු ඉරුදින ත්‍රස්ත ප්‍රහාරය පිළිබඳ ජාතික ප්‍රකාශන කමිටුවේ සාමාජික ගරු සිරිල් ගාමිණි පියතුමන් මාධ්‍යවේදීන් නැගු ප්‍රශ්න හමුවේ මෙලෙස පිලිතුරු ලබා දුන්නේය.\n\nමාධ්‍යවේදියා - කාදිනල් හිමිපාණන්ගේ බලාපොරොත්තුවක් තියෙනවා ද එක්සත් ජාතීන්ගේ මානව හිමිකම් කවුන්සිලයට පැමිණිල්ලක් කරන්න?\n\nපියතුමන් - අපි ජාත්‍යන්තර සහය අපේක්ෂා කරනවා කියලා කිව්වාහම කොතෙන්ටද අපි යන්න ඕනේ කොහොම ද ඒක කරන්න ඕනේ කියන එක අපි සාකච්ඡා කරලා තියෙනවා. ඉදිරියේ දී ඒ කාරණා ක්‍රියාත්මක කරන්නට බලාපොරොත්තු වෙනවා. මේක අපේ රටට විරුද්ධව කරන දෙයක් නෙමේ.\n\nමාධ්‍යවේදියා - හිටපු ජනාධිපතිවරයා ඊයේ කියලා කුරුසියේ අත තියලා දිවුරණවා මේ සම්බන්ධයෙන් ඔහු දැනගෙන හිටියේම නැහැ කියලා.?\n\nපියතුමන් - කුරුසියේ අත තියලා දිවුරන්න අවශ්‍ය වන්නේ නෑ. ඔහු කරන්නට ඕනේ නීතිය ඉදිරියට ඇවිල්ල තමන් නිර්දෝෂි නම් නීතිය ඉස්සරහාපිට ඒක ඔප්පු කරන එක. ඔහු කියලා තියෙනවානේ වෙලාව ආවාම මට කියන්න දෙවල් තියෙනවා මම කියනවා කියලා. ඉතින් මොකක්ද වේලාව. තව අවුරුදු ගාණක් යන්න ඕනේද? එහෙම නැත්නම් මැතිවරණයක් ලං වෙන්න ඕනේද එක කරන්න.",
"url":"http://sinhala.adaderana.lk/news/164703/%E0%B6%B1%E0%B7%92%E0%B6%BB%E0%B7%8A%E0%B6%AF%E0%B7%9D%E0%B7%82%E0%B7%93-%E0%B6%B1%E0%B6%B8%E0%B7%8A-%E0%B6%B1%E0%B7%93%E0%B6%AD%E0%B7%92%E0%B6%BA-%E0%B7%84%E0%B6%B8%E0%B7%94%E0%B7%80%E0%B6%A7-%E0%B6%91%E0%B6%B1%E0%B7%8A%E0%B6%B1---%E0%B6%9C%E0%B6%BB%E0%B7%94-%E0%B7%83%E0%B7%92%E0%B6%BB%E0%B7%92%E0%B6%BD%E0%B7%8A-%E0%B6%9C%E0%B7%8F%E0%B6%B8%E0%B7%92%E0%B6%AB%E0%B7%92-%E0%B6%B4%E0%B7%92%E0%B6%BA%E0%B6%AD%E0%B7%94%E0%B6%B8%E0%B6%B1%E0%B7%8A",
"date":"2022-02-28",
"category":"political"

}