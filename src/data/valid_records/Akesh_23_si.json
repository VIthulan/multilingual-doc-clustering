{
  "title": "නිකවැරටියේ ගබඩා 2කට කල් ඉකුත් වූ වී මිලදී ගත් නිලධාරීන් දෙදෙනෙකුගේ සේවය අත්හිටුවයි: වැඩිදුර විමර්ශන CID යට..",
  "content": "කල් ඉකුත්වූ වී මිලදී ගෙන නිකවැරටිය ප්‍රදේශයේ ගබඩා කර තැබීම සම්බන්ධයෙන් වයඹ වැඩබලන ප්‍රාදේශීය කළමනාකාරවරයා සහ සහකාර ප්‍රාදේශීය කළමනාකාරවරියගේ සේවය අත්හිටුවා තිබේ. කෘෂිකර්ම අමාත්‍යංශය නිවේදනය කළේ, වී ගබඩා 2 ක පරණ වී ගබඩා කර ඇති බවට වයඹ ගොවි සංවිධාන නියෝජිතයින්ගෙන් අමාත්‍ය මහින්දානන්ද අලුත්ගමගේ මහතාට ලද තොරතුරකට අනුව කඩිනම් විමර්ශනයක් ආරම්භ කර තිබූ බවය. නිකවැරටිය ප්‍රදේශයේ ඇති එම වී ගබඩා දෙක මේ වනවිට විගණන නිලධාරීන් විසින් මුද්‍රා තබා ඇති අතර ඉදිරි විමර්ශන කටයුතු අපරාධ පරීක්ෂණ දෙපාර්තමේන්තුවට ද භාර දී තිබේ. අදාළ සිදුවීම සම්බන්ධයෙන් කෘෂිකර්ම අමාත්‍යාංශයෙන්ද පරීක්ෂණයක් සිදු කෙරේ.",
  "url": "https://www.newsfirst.lk/sinhala/2022/02/19/%e0%b6%b1%e0%b7%92%e0%b6%9a%e0%b7%80%e0%b7%90%e0%b6%bb%e0%b6%a7%e0%b7%92%e0%b6%ba%e0%b7%9a-%e0%b6%9c%e0%b6%b6%e0%b6%a9%e0%b7%8f-2%e0%b6%9a%e0%b6%a7-%e0%b6%9a%e0%b6%bd%e0%b7%8a-%e0%b6%89%e0%b6%9a/",
  "date": "2022-02-19",
  "category": "crime"
}