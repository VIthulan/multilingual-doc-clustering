
{
"title":"ක්‍රිකට් ලෝලීන්ට අසුබ ආරංචියක්",
"content":"ශ්‍රී ලංකා කණ්ඩායම සහ ඉන්දියාව අතර පැවැත්වෙන දෙවැනි සහ තෙවැනි 20/20 තරග හෙට සහ අනිද්දා දර්මසාලා ක්‍රීඩාංගණයේ දී පැවැත්වෙයි.\n\nනමුත් එම තරග සම්බන්ධයෙන් අසුබ ආරංචියක් ලැබී තිබේ.\n\nඒ, දඟපන්දු යවන මහීෂ් තීක්ෂණ ට එම තරග දෙකම අහිමි වන බවය.\n\nඑසේම කුසල් මෙන්ඩිස් ගේ සහභාගීත්වයද මේ වනවිට අවිනිශ්චිත බව වාර්තා වෙයි.\n\nමේ අතර ජාත්‍යන්තර වරම් හිමිකරගෙන නොසිටි වේගපන්දු යවන ක්‍රීඩක ශිරාන් ප්‍රනාන්දු ද ආබාධයකට ලක්ව ඇති බව වාර්තා වුණි.\n\nකොවිඩ් ආසාදිතව සිටි වමතින් වේගපන්දු යවන බිනර ප්‍රනාන්දු මේ වනවිට සම්පූර්ණ සුවය ලබා ඇති අතර ඔහුට පුහුණුවීම් ආරම්භ කිරීමට වෛද්‍ය අනුමැතිය ලැබී තිබේ.",
"url":"http://sinhala.adaderana.lk/news/164590/%E0%B6%9A%E0%B7%8A%E2%80%8D%E0%B6%BB%E0%B7%92%E0%B6%9A%E0%B6%A7%E0%B7%8A-%E0%B6%BD%E0%B7%9D%E0%B6%BD%E0%B7%93%E0%B6%B1%E0%B7%8A%E0%B6%A7-%E0%B6%85%E0%B7%83%E0%B7%94%E0%B6%B6-%E0%B6%86%E0%B6%BB%E0%B6%82%E0%B6%A0%E0%B7%92%E0%B6%BA%E0%B6%9A%E0%B7%8A",
"date":"2022-02-25",
"category":"sports"

}