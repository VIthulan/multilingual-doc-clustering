{
  "title": "உக்ரைனில் உள்ள இலங்கையர்களை அழைத்து வருவது தொடர்பில் கலந்துரையாடல் ",
  "content": "உக்ரைனில் வசிக்கும் மாணவர்கள் உள்ளிட்ட இலங்கை பிரஜைகளை போலந்து ஊடாக நாட்டிற்கு மீள அழைத்து வருவதற்கான கலந்துரையாடல்கள் இடம்பெற்று வருவதாக உக்ரைனுக்கான இலங்கை தூதரகம் தெரிவித்துள்ளது.குறித்த இலங்கையர்கள் தொடர்பான தகவல்களை எல்லைப் பகுதிகளுக்கு அறிவித்துள்ளதாக துருக்கி, ஜோர்ஜியா மற்றும் உக்ரைனுக்கான இலங்கை தூதுவர் M.R.ஹசன் குறிப்பிட்டார்.14 மாணவர்கள் உள்ளிட்ட 76 இலங்கையர்கள் உக்ரைனில் வசித்ததாக அவர் கூறினார்.வழங்கப்பட்ட ஆலோசனைகளுக்கு அமைய, அவர்களில் 8 மாணவர்கள் தங்களின் பெற்றோர்களுடன் உக்ரைனிலிருந்து, இலங்கை நோக்கி பயணத்தை ஆரம்பித்துள்ளதாக துருக்கி, ஜோர்ஜியா மற்றும் உக்ரைனுக்கான இலங்கை தூதுவர் தெரிவித்தார்.",
  "url": "https://www.newsfirst.lk/tamil/2022/02/26/%e0%ae%89%e0%ae%95%e0%af%8d%e0%ae%b0%e0%af%88%e0%ae%a9%e0%ae%bf%e0%ae%b2%e0%af%8d-%e0%ae%89%e0%ae%b3%e0%af%8d%e0%ae%b3-%e0%ae%87%e0%ae%b2%e0%ae%99%e0%af%8d%e0%ae%95%e0%af%88%e0%ae%af%e0%ae%b0-2/",
  "date": "2022-02-26",
  "category": "general"
}