{
  "title": "பொருளாதார நெருக்கடிக்கு COVID தொற்று காரணமா? ",
  "content": "எந்தவொரு விடயமும் காரணமின்றி இடம்பெறாது. இன்று எமது நாளாந்த செயற்பாடுகளில் தாக்கம் செலுத்தும் பல்வேறு நெருக்கடிகள் வந்தாலும் அந்த நெருக்கடிகள் ஒரே தடவையில் எழவில்லை என்பதை நாம் நினைவிற்கொள்ள வேண்டும். எண்ணெய் நெருக்கடி, மின்சார நெருக்கடி, டொலர் நெருக்கடி, விவசாய, உணவு நெருக்கடி, எரிவாயு நெருக்கடி உள்ளிட்ட அனைத்து நெருக்கடிக்கும் ஏதோவொரு ஆரம்பம் உள்ளது.2015 ஆம் ஆண்டு தயாரிக்கப்பட்ட ” Our Brand Is Crisis” என்ற ஹொலிவுட் திரைப்படம் அரசியல் அதிகாரத்தை பெற்றுக்கொள்வதற்காக பல்வேறு நெருக்கடிகள் உருவாக்கப்படுவதை பிரதிபலிக்கும் ஒரு திரைப்படமாகும்.அரசியல் அதிகாரம் அல்லது பொருளாதார அனுகூலங்கள் எதுவாயினும் அதிகாரத்தில் இருப்பவர்களுக்கு நெருக்கடி மூலம் சாதகமான சூழ்நிலையே உருவாகின்றது.இதனால் இலங்கையில் இன்று ஏற்பட்டுள்ள சமூக, பொருளாதார நெருக்கடிகள் தொடர்பாக புத்திசாதுர்யமாக சிந்தித்து அதனை புரிந்துகொண்டு பதில்களை தேட வேண்டியது அவசியமாகும்.இந்த நெருக்கடிகள் என்ன? இவை திடீரென உருவானதா? அல்லது யாராவது அவற்றை உருவாக்கினார்களா? காரணமின்றி எதுவும் நடக்காது என்பது அனைவரும் அறிந்த உண்மையே. அப்படியாயின், இந்த நெருக்கடிகள் இயல்பாக உருவாக முடியுமா?",
  "url": "https://www.newsfirst.lk/tamil/2022/02/22/%e0%ae%aa%e0%af%8a%e0%ae%b0%e0%af%81%e0%ae%b3%e0%ae%be%e0%ae%a4%e0%ae%be%e0%ae%b0-%e0%ae%a8%e0%af%86%e0%ae%b0%e0%af%81%e0%ae%95%e0%af%8d%e0%ae%95%e0%ae%9f%e0%ae%bf%e0%ae%95%e0%af%8d%e0%ae%95%e0%af%81/",
  "date": "2022-02-22",
  "category": "economic"
}