{
"title":"ஏப்ரல் 21 தாக்குதல் தொடர்பில் நீதி நிலைநாட்டப்படுகின்றமையை காண முடியாமல் உள்ளது",
"content":"ஏப்ரல் 21 தாக்குதல் தொடர்பில் நீதி நிலைநாட்டப்படுகின்றமையை காண முடியாமல் உள்ளதாக பேராயர் கர்தினால் மெல்கம் ரஞ்சித் ஆண்டகை தெரிவித்துள்ளார்.\n\nஏப்ரல் 21 தாக்குதல் தொடர்பான ஆணைக்குழுவின் அறிக்கையின் அடிப்படையில் தேசிய கத்தோலிக்க மக்கள் தொடர்பாடல் ஆணைக்குழுவினால் தயாரிக்கப்பட்டுள்ள புத்தக வெளியீட்டு விழாவில் தொலை காணொளி ஊடாக கலந்து கொண்டு கருத்துரைத்த போதே அவர் இதனைக் குறிப்பிட்டுள்ளார்.\n\nஜனாதிபதி ஆணைக்குழுவுக்கு கிடைக்கப்பெற்ற சாட்சியங்கள் அடிப்படையில் ஜனாதிபதி ஆணைக்குழுவின் அறிக்கை தயாரிக்கப்பட்டுள்ளது.\n\nஎனினும், அந்த ஆணைக்குழுவின் சாட்சியத்தை நாட்டின் ஜனாதிபதியும் சட்டமா அதிபரும் மறைத்து விட்டதாக பேராயர் கர்தினால் மெல்கம் ரஞ்சித் ஆண்டகை தெரிவித்துள்ளார்.\n\nஇந்த விடயம் தொடர்பில் தகவல்களை வழங்குமாறு பல தடவைகள் கோரப்பட்ட போதிலும் அதற்கான பதில் வழங்கப்படவில்லை எனவும் அவர் குறிப்பிட்டுள்ளார்.",
"url":"https://www.hirunews.lk/sooriyanfmnews/297473/%E0%AE%8F%E0%AE%AA%E0%AF%8D%E0%AE%B0%E0%AE%B2%E0%AF%8D-21-%E0%AE%A4%E0%AE%BE%E0%AE%95%E0%AF%8D%E0%AE%95%E0%AF%81%E0%AE%A4%E0%AE%B2%E0%AF%8D-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BF%E0%AE%B2%E0%AF%8D-%E0%AE%A8%E0%AF%80%E0%AE%A4%E0%AE%BF-%E0%AE%A8%E0%AE%BF%E0%AE%B2%E0%AF%88%E0%AE%A8%E0%AE%BE%E0%AE%9F%E0%AF%8D%E0%AE%9F%E0%AE%AA%E0%AF%8D%E0%AE%AA%E0%AE%9F%E0%AF%81%E0%AE%95%E0%AE%BF%E0%AE%A9%E0%AF%8D%E0%AE%B1%E0%AE%AE%E0%AF%88%E0%AE%AF%E0%AF%88-%E0%AE%95%E0%AE%BE%E0%AE%A3-%E0%AE%AE%E0%AF%81%E0%AE%9F%E0%AE%BF%E0%AE%AF%E0%AE%BE%E0%AE%AE%E0%AE%B2%E0%AF%8D-%E0%AE%89%E0%AE%B3%E0%AF%8D%E0%AE%B3%E0%AE%A4%E0%AF%81",
"date":"2022-02-19",
"category":"general"

}