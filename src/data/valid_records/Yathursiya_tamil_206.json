
{
"title":"இலங்கை அணிக்கு 155 ஓட்டங்கள் வெற்றி இலக்கு!",
"content":"அவுஸ்திரேலிய – இலங்கை அணிகளுக்கு இடையிலான இருபதுக்கு20 கிரிக்கெட் தொடரில் 5 ஆவதும், இறுதியுமான போட்டி இன்று பகலிரவு ஆட்டமாக மெல்பர்னில் நடைபெற்றுவருகிறது.\n\nஇப்போட்டியில் நாணய சுழற்சியில் வென்ற அவுஸ்திரேலியா அணியின் தலைவர் ஆரொன் பின்ச், முதலில் துடுப்பாட தீர்மானித்தார். \n\nஅதன்படி, முதலில் துடுப்பாடிய அவுஸ்திரேலிய அணி நிர்ணயிக்கப்பட்ட 20 ஓவர்கள் நிறைவில் 6 விக்கெட் இழப்புக்கு 154 ஓட்டங்களைப் பெற்றது.\n\nபோட்டியில் அதிகபடியாக மெத்யூ வேட் 43 ஓட்டங்களை பெற்றார். பந்து வீச்சில் துஸ்மந்த சமீர மற்றும் லஹிரு குமார ஆகியோர்  தலா 2 விக்கெட்டுகளை கைப்பற்றினர்.\n\nஇந்நிலையில், 155 ஓட்டங்கள் என்ற இலக்கை நோக்கித் துடுப்பெடுத்தாட இலங்கை அணி தயாராகி வருகிறது. ",
"url":"https://www.hirunews.lk/sooriyanfmnews/297504/%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88-%E0%AE%85%E0%AE%A3%E0%AE%BF%E0%AE%95%E0%AF%8D%E0%AE%95%E0%AF%81-155-%E0%AE%93%E0%AE%9F%E0%AF%8D%E0%AE%9F%E0%AE%99%E0%AF%8D%E0%AE%95%E0%AE%B3%E0%AF%8D-%E0%AE%B5%E0%AF%86%E0%AE%B1%E0%AF%8D%E0%AE%B1%E0%AE%BF-%E0%AE%87%E0%AE%B2%E0%AE%95%E0%AF%8D%E0%AE%95%E0%AF%81",
"date":"2022-02-20",
"category":"sports"

}