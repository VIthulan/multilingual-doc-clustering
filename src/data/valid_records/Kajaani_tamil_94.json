{
  "title": "ஊடகவியலாளர் மெலிசியா கொலை வழக்கு: குற்றவாளிக்கு மரண தண்டனை உறுதி",
  "content": "ஊடகவியலாளர் மெலிசியா குணசேகரவின் கொலை தொடர்பில் குற்றவாளியாக அடையாளங்காணப்பட்ட ஒருவருக்கு கொழும்பு மேல் நீதிமன்றத்தினால் விதிக்கப்பட்ட மரண தண்டனையை மேன்முறையீட்டு நீதிமன்றம் இன்று உறுதிப்படுத்தியுள்ளது.வர்ணம் பூசும் தொழிலில் ஈடுபடும் அன்டனி ரம்சன் ஜோர்ஜ் என்பவருக்கே மரண தண்டனை உறுதிப்படுத்தப்பட்டுள்ளது.சம்பத் அபேகோன் மற்றும் பீ. குமாரன் ரத்னம் உள்ளிட்ட மேன்முறையீட்டு நீதிமன்ற நீதிபதிகள் குழாத்தினால் இந்த தீர்ப்பு இன்று அறிவிக்கப்பட்டது.2014 ஆம் ஆண்டு பெப்ரவரி மாதம் 2 ஆம் திகதி பத்தரமுல்லை, சுபுத்திபுர பகுதியில், ஊடகவியலாளரின் வீட்டிற்குள் அத்துமீறி நுழைந்து கூரிய ஆயுதத்தால் தாக்கி அவரை கொலை செய்தமை மற்றும் கொள்ளையில் ஈடுபட்டமை உள்ளிட்ட குற்றச்சாட்டுகளில் அருளானந்தம் அன்டனி ரம்சன் ஜோர்ஜ் எனப்படும் பிரதிவாதிக்கு எதிராக சட்ட மா அதிபரினால் கொழும்பு மேல் நீதிமன்றத்தில் குற்றப்பத்திரம் தாக்கல் செய்யப்பட்டிருந்தது.",
  "url": "https://www.newsfirst.lk/tamil/2022/02/23/%e0%ae%8a%e0%ae%9f%e0%ae%95%e0%ae%b5%e0%ae%bf%e0%ae%af%e0%ae%b2%e0%ae%be%e0%ae%b3%e0%ae%b0%e0%af%8d-%e0%ae%ae%e0%af%86%e0%ae%b2%e0%ae%bf%e0%ae%9a%e0%ae%bf%e0%ae%af%e0%ae%be-%e0%ae%95%e0%af%8a%e0%ae%b2/",
  "date": "2022-02-23",
  "category": "crime"
}