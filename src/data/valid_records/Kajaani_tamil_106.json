{
  "title": "22 இந்திய மீனவர்கள் பருத்தித்துறையில் கைது",
  "content": "யாழ்ப்பாணம் – பருத்தித்துறை கடற்பரப்பில் அத்துமீறி கடற்றொழிலில் ஈடுபட்ட இந்திய மீனவர்கள் 22 பேர் கைது செய்யப்பட்டுள்ளனர்.மீனவர்களின் 02 படகுகளும் கைப்பற்றப்பட்டுள்ளதாக கடற்றொழில் திணைக்களத்தின் யாழ். மாவட்ட உதவிப் பணிப்பாளர் ஜெயராஜசிங்கம் சுதாகரன் தெரிவித்தார்.பருத்தித்துறை கடற்பரப்பில் ரோந்துப்பணியில் ஈடுபட்ட கடற்படையினர், முதலில் 13 மீனவர்களுடன் ஒரு படகை கைப்பற்றியுள்ளனர்.அதன்பின்னர் 09 மீனவர்களுடன் மற்றுமொரு இந்திய படகையும் கடற்படையினர் கைப்பற்றியுள்ளனர்.கடற்படையினரால் கைது செய்யப்பட்ட 22 இந்திய மீனவர்களும் மேலதிக சட்ட நடவடிக்கைகளுக்காக மயிலிட்டி துறைமுகத்தில் கடற்றொழில் திணைக்களத்திடம் ஒப்படைக்கப்பட்டுள்ளனர்.",
  "url": "https://www.newsfirst.lk/tamil/2022/02/24/22-%e0%ae%87%e0%ae%a8%e0%af%8d%e0%ae%a4%e0%ae%bf%e0%ae%af-%e0%ae%ae%e0%af%80%e0%ae%a9%e0%ae%b5%e0%ae%b0%e0%af%8d%e0%ae%95%e0%ae%b3%e0%af%8d-%e0%ae%aa%e0%ae%b0%e0%af%81%e0%ae%a4%e0%af%8d%e0%ae%a4/",
  "date": "2022-02-24",
  "category": "crime"
}