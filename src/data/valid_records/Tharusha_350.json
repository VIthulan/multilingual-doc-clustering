{
  "title": "තරුණයින්‌ දෙදෙනෙකුට මරු කැඳවූ රත්නපුරයේ බිහිසුණු අනතුර",
  "content": "පොලීසිය සඳහන්‌ කළේ, ලොරි රථයක්‌ සහ ත්‍රිරෝද රථයක්‌ මුහුණට මුහුණ ගැටී එම අනතුර සිදුව ඇති බවය.කොළඹ සිට වැල්ලවාය බලා ගමන්‌ කරමින්‌ තිබූ ලොරි රථයක කතරගම සිට පැමිණෙමින්‌ තිබු ත්‍රිරෝද රථයක්‌ එලෙස අනතුරට ලක්ව තිබුණි.ත්‍රිරෝද රථයේ පැමිණි තරුණයින්‌ දෙදෙනාට නින්ද යෑම හේතුවෙන්‌ අනතුර සිදුව ඇති බවට පොලීසිය සැක පළ කරයි.අනතුරින්‌ බරපතළ තුවාල ලබා සිටි තරුණයින්‌ දෙදෙනා එම ස්ථානයේ දීම ජීවිතක්ෂයට පත්වු බව අප වාර්තාකරු පැවසීය.අනතුරින්‌ ජීවිතක්ෂයට පත්ව ඇත්තේ, 28 හැවිරිදි අතුරුගිරිය ප්‍රදේශයේ සහ 27 හැවිරිදි කඩුවෙල ප්‍රදේශයේ පදිංචිව සිටි තරුණයින්‌ දෙදෙනෙකි.ලොරි රථයේ රියදුරු අනතුර සම්බන්ධයෙන්‌ අත්‌අඩංගුවට ගෙන ඇති අතර, රත්නපුර පොලීසිය වැඩිදුර විමර්ශන සිදුකරයි.",
  "url": "http://sinhala.adaderana.lk/news/164944/%E0%B6%AD%E0%B6%BB%E0%B7%94%E0%B6%AB%E0%B6%BA%E0%B7%92%E0%B6%B1%E0%B7%8A-%E0%B6%AF%E0%B7%99%E0%B6%AF%E0%B7%99%E0%B6%B1%E0%B7%99%E0%B6%9A%E0%B7%94%E0%B6%A7-%E0%B6%B8%E0%B6%BB%E0%B7%94-%E0%B6%9A%E0%B7%90%E0%B6%B3%E0%B7%80%E0%B7%96-%E0%B6%BB%E0%B6%AD%E0%B7%8A%E0%B6%B1%E0%B6%B4%E0%B7%94%E0%B6%BB%E0%B6%BA%E0%B7%9A-%E0%B6%B6%E0%B7%92%E0%B7%84%E0%B7%92%E0%B7%83%E0%B7%94%E0%B6%AB%E0%B7%94-%E0%B6%85%E0%B6%B1%E0%B6%AD%E0%B7%94%E0%B6%BB",
  "date": "2022-03-06",
  "category": "general"
}