
{
"title":"අද පැය හත හමාරක විදුලි කප්පාදුවක්",
"content":"අද (02) දිනෙය් පැය 07කට අධික කාලයක් දිවයින පුරා විදුලි කප්පාදුව සිදුකෙරෙන බව මහජන උපයෝගිතා කොමිෂන් සභාව පවසයි.\n\nඑම කොමිසමේ සභාපති ජනක රත්නායක මහතා පැවසුවේ, අද දිනයේ පැය 07යි මිනිත්තු 30ක කාලයක් විදුලි කප්පාදුවක් සිදුකළ යුතු බවට විදුලිබල මණ්ඩලය විසින් සිදුකළ ඉල්ලීමට අනුව ඒ සඳහා අවසර ලබාදුන් බවය.\n\nඒ අනුව උදෑසන 08.00 සිට රාත්‍රී 11.00 දක්වා කාලය තුළ විදුලි කප්පාදුව සිදුකරන බව එම කොමිසම සඳහන් කළේය.\n\nඋදෑසන 08.00 සිට දහවල් 01.00 දක්වා සහ සවස 06.00 සිට රාත්‍රී 08.30 දක්වා ප්‍රදේශ කිහිපයකටත්, දහවල් 01.00 සිට සවස 06.00 දක්වා මෙන්ම රාත්‍රී 08.30 සිට රාත්‍රී 11.00 දක්වා සෙසු ප්‍රදේශ සඳහාත් විදුලි කප්පාදුව සිදුකරන බව මහජන උපයෝගිතා කොමිසමේ සභාපති ජනක රත්නායක මහතා පැවසුවේය.\n\n",
"url":"http://sinhala.adaderana.lk/news/164752/%E0%B6%85%E0%B6%AF-%E0%B6%B4%E0%B7%90%E0%B6%BA-%E0%B7%84%E0%B6%AD-%E0%B7%84%E0%B6%B8%E0%B7%8F%E0%B6%BB%E0%B6%9A-%E0%B7%80%E0%B7%92%E0%B6%AF%E0%B7%94%E0%B6%BD%E0%B7%92-%E0%B6%9A%E0%B6%B4%E0%B7%8A%E0%B6%B4%E0%B7%8F%E0%B6%AF%E0%B7%94%E0%B7%80%E0%B6%9A%E0%B7%8A",
"date":"2022-03-02",
"category":"general"

}