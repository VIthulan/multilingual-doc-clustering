{
  "title": "විමල්‌ සිය දේශපාලන අනාගතය ගැන කියයි",
  "content": "අමාත්‍ය ධූරයෙන්‌ ඊයේ (03) ඉවත්‌ කෙරුණු විමල්‌ වීරවංශ මහතා අද (04) මාධ්‍ය හමුවකදී සිය දේශපාලන අනාගතය ගැන අදහස්‌ දැක්විය.එහිදී ඔහු සඳහන්‌ කළේ වත්මන්‌ ජනාධිපතිවරයා යටතේ තමන්‌ යළිත්‌ කිසිදු අමාත්‍ය ධූරයක්‌ දැරීමට සූදානම්‌ නැති බවය.හිටපු අමාත්‍ය විමල්‌ වීරවංශ මහතා,' ගෝඨාභය රාජපක්ෂ මහතා ජනාධිපති අපේක්ෂකයා වීමට පෙර සිටම අපේ කඳවුර ඇතුළේ අරගලයක්‌ තිබ්බා.ඒ කියන්නේ බැසිල්‌ රාජපක්ෂ මහත්තයාට අවශ්‍යතාව තිබුණා ජානාධිපති අපේක්ෂකයා වෙන්න. මහින්ද සුළඟ ආරම්භ කරන්න මූලිකත්වය ගත්තු පිරිසක්‌ හැටියට, අපේ තීරණය වුණේ මහින්ද මහත්තයා නෙමෙයි නම්‌ මේ ජානාධිපති අපේක්ෂකත්වයට සුදුසු ගෝඨාභය මහත්තයා කියලා .'",
  "url": "http://sinhala.adaderana.lk/news/164903/%E0%B7%80%E0%B7%92%E0%B6%B8%E0%B6%BD%E0%B7%8A-%E0%B7%83%E0%B7%92%E0%B6%BA-%E0%B6%AF%E0%B7%9A%E0%B7%81%E0%B6%B4%E0%B7%8F%E0%B6%BD%E0%B6%B1-%E0%B6%85%E0%B6%B1%E0%B7%8F%E0%B6%9C%E0%B6%AD%E0%B6%BA-%E0%B6%9C%E0%B7%90%E0%B6%B1-%E0%B6%9A%E0%B7%92%E0%B6%BA%E0%B6%BA%E0%B7%92",
  "date": "2022-03-04",
  "category": "political"
}