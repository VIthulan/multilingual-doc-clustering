{
  "title": "ණය ගෙවීම් පැහැර හැරිය රටවටල් අතර ශ්‍රී ලංකාවත් එක් වෙයිද? – ෆයිනෑන්ෂල් ටයිම්ස් පුවත්පත",
  "content": "ශ්‍රී ලංකාව මුහුණදී සිටින මූල්‍ය අර්බුදය හමුවේ ණය ප්‍රතිව්‍යුහගත කිරීමකට සහ ජාත්‍යන්තර මූල්‍ය අරමුදලේ සහය ලබා ගැනීමට පෙළඹෙනු ඇතැයි ජාත්‍යන්තර ආයෝජකයින් උපුටා දක්වන ෆයිනෑන්ෂල් ටයිම්ස් පුවත්පත පවසයි.ආයෝජකයින් උපුටා දක්වන එම පුවත්පත අනාවරණය කර ඇත්තේ, ශ්‍රී ලංකාව බොහෝදුරට බංකොලොත් තත්ත්වයකට පත්ව ඇති බවය.ෆයිනෑන්ෂල් ටයිම්ස් පුවත්පත පෙන්වා දෙන්නේ, එය ආපසු ගෙවීමට අපොහොසත් වුවහොත් ශ්‍රී ලංකාව, සූරීනාම්, බෙලීස්, සැම්බියා සහ ඉක්වදෝරය මෙන් ණය ගෙවීම් පැහැර හැරිය රටවටල් අතර එක්වනු ඇති බවය.මේ අතර ඩොලරය රුපියල් 200 සීමාවේ පවත්වාගෙන යාම සදහා පසුගිය වසරේ සැම්තැම්බර් හා නොවැම්බර් කාල සීමාවේ පමණක් රටේ සංචිතවලින් ඩොලර් මිලියන 736 ක් අහිමිකරගෙන ඇතැයි ඉකොනොමි නෙක්ස්ට් වෙබ් අඩවිය අද(10) වාර්තා කර තිබුණි.",
  "url": "https://www.newsfirst.lk/sinhala/2022/02/10/%e0%b6%ab%e0%b6%ba-%e0%b6%9c%e0%b7%99%e0%b7%80%e0%b7%93%e0%b6%b8%e0%b7%8a-%e0%b6%b4%e0%b7%90%e0%b7%84%e0%b7%90%e0%b6%bb-%e0%b7%84%e0%b7%90%e0%b6%bb%e0%b7%92%e0%b6%ba-%e0%b6%bb%e0%b6%a7%e0%b7%80/",
  "date": "2022-02-10",
  "category": "economic, business"
}