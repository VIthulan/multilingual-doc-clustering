{
  "title": "නල ළිඳකට වැටී සිටියදී බේරාගත් දරුවා මරුට",
  "content": "අඩි 82ක් ගැඹුරු පොළෝ කුහරයක සිරවූ ඇෆ්ගනිස්තානයේ වයස අවුරුදු 6ක දරුවා මියගොස් තිබෙනවා.හයිඩර් නමැති හය හැවිරිදි පිරිමි ළමයා බේරා ගැනීමට පැය විසිහතර පුරාම මෙහෙයුම් කණ්ඩායම් ක්‍රියාත්මක වුණා.අනතුරුව අද පස්වරුවේ ඔහු පිටතට ගැනීමටයි සහන කණ්ඩායම් සමත් වී ඇත්තේ.එහෙත් ප්‍රාදේශීය මාධ්‍යවේදියෙකු විදෙස් මාධ්‍ය වෙත ප්‍රකාශ කර ඇත්තේ මෙහෙයුම් වල අවසන් මොහොත වන විට ළිඳ තුලින් ළමයා ප්‍රතිචාර නොදැක්වූ බවයි.බේරා ගැනීමේ කණ්ඩායම පිරිමි ළමයා වෙත ළඟා වීමට පොළව තුළට අගලක් කැණීම් සිදු කල අතර බේරා ගැනීමෙන් පසු ඔහුව හදිසි වෛද්‍ය ප්‍රතිකාර සඳහා හෙලිකොප්ටරයකින් කාබුල්හි රෝහලකට රැගෙන යාමට ද සැලසුම් කර තිබුණා.",
  "url": "https://www.hirunews.lk/297365/%E0%B6%B1%E0%B6%BD-%E0%B7%85%E0%B7%92%E0%B6%B3%E0%B6%9A%E0%B6%A7-%E0%B7%80%E0%B7%90%E0%B6%A7%E0%B7%93-%E0%B7%83%E0%B7%92%E0%B6%A7%E0%B7%92%E0%B6%BA%E0%B6%AF%E0%B7%93-%E0%B6%B6%E0%B7%9A%E0%B6%BB%E0%B7%8F%E0%B6%9C%E0%B6%AD%E0%B7%8A-%E0%B6%AF%E0%B6%BB%E0%B7%94%E0%B7%80%E0%B7%8F-%E0%B6%B8%E0%B6%BB%E0%B7%94%E0%B6%A7",
  "date": "2022-02-18",
  "category": "general"
}