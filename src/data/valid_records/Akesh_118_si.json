{
  "title": "හලාවත දී හිමිනමට පහර දුන් සැකකරුවන් රිමාන්ඩ්",
  "content": "හලාවත - කොස්වත්ත ප්‍රදේශයේදී හිමිනමකට තියුණු ආයුධයකින් පහර දී තුවාල සිදු කිරීමේ සිද්ධිය ඇතුළු සංවිධානාත්මක අපරාධ රැසක් සම්බන්ධයෙන් කඩුවෙල ප්‍රදේශයේ දී අත්අඩංගුවට ගත් සැකකරුවන් සිව් දෙනාගෙන් 3 දෙනෙකු ලබන මස 3 වනදා දක්වා රක්ෂිත බන්ධනාගාරගත කර තිබෙනවා.කඩුවෙල පොලීසිය මගින් සිදුකල විශේෂ මෙහෙයුමකදී අදාළ සැකකරුවන් අත්අඩංගුවට ගත්තේ ගොතටුව, මහරගම, කහතුඩුව සහ කඩුවෙල ඇතුළු ප්‍රදේශ ගණනාවක සංවිධානාත්මක අපරාධ සිදුකරන බවට ලද තොරතුරුවලට අදාළවයි.එමෙන්ම සොරකම් කරන ලද යතුරුපැදි 4 ක් ත්‍රීරෝද රථයක් සහ ජංගම දුරකථනයක් ද සැකකරුවන් සතුව තිබී හමුවූ බවයි පොලීසිය සඳහන් කළේ.අත්අඩංගුවට ගත් සැකකරුවන් අවුරුදු 21 ත් 43 ත් අතර වයස්වල පසුවන මත්තේගොඩ ප්‍රදේශයේ පදිංචිකරුවන්.",
  "url": "https://www.hirunews.lk/297489/%E0%B7%84%E0%B6%BD%E0%B7%8F%E0%B7%80%E0%B6%AD-%E0%B6%AF%E0%B7%93-%E0%B7%84%E0%B7%92%E0%B6%B8%E0%B7%92%E0%B6%B1%E0%B6%B8%E0%B6%A7-%E0%B6%B4%E0%B7%84%E0%B6%BB-%E0%B6%AF%E0%B7%94%E0%B6%B1%E0%B7%8A-%E0%B7%83%E0%B7%90%E0%B6%9A%E0%B6%9A%E0%B6%BB%E0%B7%94%E0%B7%80%E0%B6%B1%E0%B7%8A-%E0%B6%BB%E0%B7%92%E0%B6%B8%E0%B7%8F%E0%B6%B1%E0%B7%8A%E0%B6%A9%E0%B7%8A",
  "date": "2022-02-20",
  "category": "crime"
}