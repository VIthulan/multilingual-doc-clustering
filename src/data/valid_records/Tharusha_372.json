{
  "title": "අද පාර්ලිමේන්තුව රැස්වෙයි",
  "content": "සිලෝන්‌ ටී , සිලෝන්‌ සිනමන්‌ යන ආදී නිෂ්පාදන නාමයන්‌ අයථා පරිහරණය වැළැක්වීමේ අරමුණින්‌ බුද්ධිමය දේපළ සංශෝධන පනත දෙවන වර කියවීම සඳහා අද (08) පාර්ලිමේන්තුවට ඉදිරිපත්‌ කිරීමට නියමිතව තිබේ.වෙළෙඳ අමාත්‍ය ආචාර්ය බන්දුල ගුණවර්ධන මහතා විසින්‌ අදාළ පනත අද දිනයේ පාර්ලිමේන්තුවට ඉදිරිපත්‌ කිරීමට නියමිත බව පාර්ලිමේන්තු සන්නිවේදන දෙපාර්තමේන්තුව සඳහන්‌ කළේය.අද දිනයේ සිට ලබන 11 වන දින දක්වා පාර්ලිමේන්තුව රැස්වීමට නියමිතව තිබේ.අද දින පාර්ලිමේන්තුවේ දී ආණ්ඩු පක්ෂයේ මන්ත්‍රීවරුන්‌ සඳහා ආසන පැනවීමේ දී යම්‌ යම්‌ වෙනස්කම්‌ සිදුකර ඇති බව වේත්‍රධාරී නරේන්ද්‍ර ප්‍රනාන්දු මහතා සඳහන්‌ කළේය.",
  "url": "http://sinhala.adaderana.lk/news/165011/%E0%B6%85%E0%B6%AF-%E0%B6%B4%E0%B7%8F%E0%B6%BB%E0%B7%8A%E0%B6%BD%E0%B7%92%E0%B6%B8%E0%B7%9A%E0%B6%B1%E0%B7%8A%E0%B6%AD%E0%B7%94%E0%B7%80-%E0%B6%BB%E0%B7%90%E0%B7%83%E0%B7%8A%E0%B7%80%E0%B7%99%E0%B6%BA%E0%B7%92",
  "date": "2022-03-08",
  "category": "political"
}