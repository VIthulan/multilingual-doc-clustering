{
  "title": "12 இந்திய மீனவர்களை 28 ஆம் திகதி நீதிமன்றில் ஆஜராக்குமாறு உத்தரவு ",
  "content": "இலங்கை கடற்பரப்பிற்குள் எல்லை தாண்டி மீன்பிடித்த குற்றச்சாட்டில் கிளிநொச்சி இரணைத்தீவு கடற்பரப்பில் கைது செய்யப்பட்ட 12 இந்திய மீனவர்களையும் எதிர்வரும் திங்கட்கிழமை (28) மன்றில் முன்னிலையாக்குமாறு உத்தரவிடப்பட்டுள்ளது.மீனவர்கள் தொடர்பான வழக்கு, கிளிநொச்சி நீதவான் எஸ்.லெனின்குமார் முன்னிலையில் இன்று விசாரணைக்கு எடுத்துக்கொள்ளப்பட்டது.இன்றைய தினம் மீனவர்கள் மன்றில் ஆஜர்படுத்தப்படவில்லை என்பதுடன், மீனவர்கள் சார்பில் இந்திய தூதரக அதிகாரியொருவர் சட்டத்தரணியூடாக ஆஜராகியிருந்தார்.இந்நிலையில், குறித்த 12 மீனவர்களையும் எதிர்வரும் 28 ஆம் திகதி திங்கட்கிழமை மன்றில் முன்னிலையாக்குமாறு கடற்றொழில் திணைக்களத்தின் கிளிநொச்சி மாவட்ட அதிகாரிகளுக்கு நீதிபதியால் உத்தரவிடப்பட்டது.",
  "url": "https://www.newsfirst.lk/tamil/2022/02/25/12-%e0%ae%87%e0%ae%a8%e0%af%8d%e0%ae%a4%e0%ae%bf%e0%ae%af-%e0%ae%ae%e0%af%80%e0%ae%a9%e0%ae%b5%e0%ae%b0%e0%af%8d%e0%ae%95%e0%ae%b3%e0%af%88-28-%e0%ae%86%e0%ae%ae%e0%af%8d-%e0%ae%a4%e0%ae%bf%e0%ae%95/",
  "date": "2022-02-25",
  "category": "legal"
}