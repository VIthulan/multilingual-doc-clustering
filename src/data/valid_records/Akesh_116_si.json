{
  "title": "ශ්‍රී ලංකාව අද ගෞරවය රැකගැනීමේ සටනක",
  "content": "පූර්ණ විස්සයි විස්ස තරඟාවලි පරාජයකින් මිදීමේ අරමුණින් අද (19) ශ්‍රී ලංකා කණ්ඩායම මෙල්බර්න් නුවරදී ඔස්ට්‍රෙලියාව සමග පස්වන සහ අවසන් විස්සයි විස්ස තරගයට එක්වනවා.පැවති තරග හතරෙන්ම ශ්‍රී ලංකා ක්‍රීඩකයින්ට පරාජය වූ අතර, ශ්‍රී ලංකාව අද නිරතවන්නේ ගෞරවය රැකගැනීමේ සටනකයි.වනිඳු හසරංග, රමේෂ් මෙන්ඩිස්, බිනුර ප්‍රනාන්දු සහ අවිශ්ක ප්‍රනාන්දු අද තරගයට සහභාගි නොවන අතර, ධනුෂ්ක ගුණතිලක වෙනුවට ජනිත් ලියනගේ කණ්ඩායමට එක් කිරීමේ හැකියාවක් පවතිනවා.තරගාවලියේදී මෙතෙක් පිත්තෙන් දස්කම් දැක්වීමට සමත්වූ පැතුම් නිස්සංක මේ වනවිට ලණු 171 ක් රැස් කරගෙන සිටින අතර, ඔහුට තරගාවලියේ වැඩිම ලකුණු ලාභියා බවට අවස්ථාවක් පවතිනවා.",
  "url": "https://www.hirunews.lk/297496/%E0%B7%81%E0%B7%8A%E2%80%8D%E0%B6%BB%E0%B7%93-%E0%B6%BD%E0%B6%82%E0%B6%9A%E0%B7%8F%E0%B7%80-%E0%B6%85%E0%B6%AF-%E0%B6%9C%E0%B7%9E%E0%B6%BB%E0%B7%80%E0%B6%BA-%E0%B6%BB%E0%B7%90%E0%B6%9A%E0%B6%9C%E0%B7%90%E0%B6%B1%E0%B7%93%E0%B6%B8%E0%B7%9A-%E0%B7%83%E0%B6%A7%E0%B6%B1%E0%B6%9A",
  "date": "2022-02-20",
  "category": "sports"
}