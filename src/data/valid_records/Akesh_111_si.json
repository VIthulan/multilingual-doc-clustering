{
  "title": "අවසන් තරගයේ ජය ශ්‍රී ලංකා කණ්ඩායමට",
  "content": "ඔස්ට්‍රේලියා කණ්ඩායම සමග පැවති අවසන් T20 තරගය ජය ගැනීමට සංචාරක ශ්‍රී ලංකා කණ්ඩායම අද සමත්වුනා.මෙම තරගයේ කාසියේ වාසිය දිනා පළමුවෙන් පන්දුවට පහරදුන් ඔස්ට්‍රේලියා කණ්ඩායම නියමිත පන්දුවාර 20 අවසානයේ කඩුලු 6 ක් දැවී ලකුණු 154ක් ලබාගත්තා.පිළිතුරු ඉනිම වෙනුවෙන් පන්දුවට පහරදුන් ශ්‍රී ලංකා කණ්ඩායම පන්දුවාර 19යි එක් පන්දුවක් අවසානයේ කඩුලු 5ක් දැවී ලකුණු 155ක් රැස්කළා.කුසල් මෙන්ඩිස් නොදැවී ලකුණු 69ක් ලබාගත් අතර එය ඔහුගේ T20 තරගවල 6 වන අර්ධ ශතකයයි.කෙසේවෙතත් පළමු තරග 4 ජයගත් ඔස්ට්‍රේලියා කණ්ඩායම මෙම තරගාවලියේ ජයග්‍රහණය හිමිකරගෙන අවසන්.",
  "url": "https://www.hirunews.lk/297526/%E0%B6%85%E0%B7%80%E0%B7%83%E0%B6%B1%E0%B7%8A-%E0%B6%AD%E0%B6%BB%E0%B6%9C%E0%B6%BA%E0%B7%9A-%E0%B6%A2%E0%B6%BA-%E0%B7%81%E0%B7%8A%E2%80%8D%E0%B6%BB%E0%B7%93-%E0%B6%BD%E0%B6%82%E0%B6%9A%E0%B7%8F-%E0%B6%9A%E0%B6%AB%E0%B7%8A%E0%B6%A9%E0%B7%8F%E0%B6%BA%E0%B6%B8%E0%B6%A7",
  "date": "2022-02-20",
  "category": "sports"
}