{
  "title": "අද (23) රටපුරා පැය 4කට වැඩි විදුලි කප්පාදුවක්",
  "content": "අද දිනයේත් පැය 4 කට අධික කාලයක් විදුලිය කප්පාදු කිරීමට සැලසුම් කර තිබේ.ලංකා විදුලිබල මණ්ඩලය සිදු කළ ඉල්ලීමට අනුව මහජන උපයෝගීතා කොමිසම ද ඒ සඳහා අනුමැතිය ලබාදී තිබේ.මේ අනුව A B හා C කලාප සඳහා පැය 4 යි විනාඩි 40 කුත් සහ අනෙකුත් කලාපවලට පැය 4 යි විනාඩි 30 කුත් විදුලිය කප්පාදු කරනු ඇති.ඩිසල් නොමැතිවීම හේතුවෙන් ඊයේ පස්වරුවේ සිට කෙරවලපිටිය බලාගාරයේ විදුලිය නිෂ්පාදනය ඇන හිටි බව ලංකා විදුලිබල මණ්ඩලය පවසයි.මේ අතර ඊයේ සිට සපුගස්කන්ද බලාගාරයට දැවිතෙල් පොම්ප කරන බව ඇන්ඩෲ නවමුනි මහතා සඳහන් කළේ ය.",
  "url": "https://www.newsfirst.lk/sinhala/2022/02/23/%e0%b6%85%e0%b6%af-23-%e0%b6%bb%e0%b6%a7%e0%b6%b4%e0%b7%94%e0%b6%bb%e0%b7%8f-%e0%b6%b4%e0%b7%90%e0%b6%ba-4%e0%b6%9a%e0%b6%a7-%e0%b7%80%e0%b7%90%e0%b6%a9%e0%b7%92-%e0%b7%80%e0%b7%92%e0%b6%af%e0%b7%94/",
  "date": "2022-02-23",
  "category": "general"
}