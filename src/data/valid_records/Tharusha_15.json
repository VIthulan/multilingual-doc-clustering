{
  "title": "බොරැල්ල දේවස්ථාන අත්බෝම්බය: සැකකරුවන් සිව්දෙනෙකු මුදා හැරියේ ඇයි?",
  "content": "බොරැල්ල සියලු ශාන්තුවරුන්ගේ දේවස්ථානයෙන් අත්බෝම්බයක් සොයාගැනීමේ සිද්ධියට සම්බන්ධව සැකපිට අත්අඩංගුවට ගත් එම පල්ලියේ තවත් සේවකයෙකු අද මුදාහැරිණි.ඒ, කොළඹ අතිරේක මහේස්ත්‍රාත් රජින්ද්‍ර ජයසූරිය දුන් නියෝගයකට අනුව යි.ඒ අනුව, මේ සම්බන්ධයෙන් සැකපිට අත්අඩංගුවට ගත් පල්ලියේ සේවකයන් සිව්දෙනාම මේ වන විට මුදාහැර තිබේ.ඔවුන් මෙම සිද්ධියට කිසිසේත්ම සම්බන්ධ නැති බව පැවසූ නීතිපතිවරයා ඔවුන් මුදාහැරීමට උපදෙස් ලබාදී ඇත.",
  "url": "https://www.bbc.com/sinhala/sri-lanka-60319810",
  "date": "2022-02-09",
  "category": "political, legal, crime"
}