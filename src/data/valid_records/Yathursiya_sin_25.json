
{
"title":"ශ්‍රී ලංකා කණ්ඩායම වෙනසක් සමග අද පිටියට ?",
"content":"සංචාරක ශ්‍රී ලංකා කණ්ඩායම සහ ඉන්දීය කණ්ඩායම අතර දෙවන විස්සයි විස්ස තරගය අද (26) රාත්‍රී 7ට ධරම්සාලාහිදී පැවැත්වීමට නියමිතය.\n\nදෙවන විස්සයි විස්ස තරගයේදී ශ්‍රී ලංකා කණ්ඩායම වෙනස්කම් කිහිපයක් සමගින් පිටියට පිවිසීමට නියමිත බව වාර්තා වන අතර අද තරගයේදී ධනුෂ්ක ගුණතිලකව යළි සංචිතයට කැඳවීමේ වැඩි ඉඩක් පවතින බව වාර්තා වෙයි.\n\nකෙසේවෙතත් අද තරගය පැවැත්වෙන ධරම්සාලාහි හිමාචල් ක්‍රීඩාංගනය අවට වැසිබර කාලගුණ තත්ත්වයක් ඇති බවද එරට කාලගුණ වාර්තාවල දක්වා තිබුණි.\n\nතරග 3කින් සමන්විත විස්සයි විස්ස තරගාවලියේ පළමු තරගය ඉන්දියාව ජය ගැනීමත් සමග තරගාවලිය තරග 1ට 0ක් ලෙස පෙරමුණ ගෙන සිටින්නේ ඉන්දීය කණ්ඩායමය.",
"url":"http://sinhala.adaderana.lk/news/164618/%E0%B7%81%E0%B7%8A%E2%80%8D%E0%B6%BB%E0%B7%93-%E0%B6%BD%E0%B6%82%E0%B6%9A%E0%B7%8F-%E0%B6%9A%E0%B6%AB%E0%B7%8A%E0%B6%A9%E0%B7%8F%E0%B6%BA%E0%B6%B8-%E0%B7%80%E0%B7%99%E0%B6%B1%E0%B7%83%E0%B6%9A%E0%B7%8A-%E0%B7%83%E0%B6%B8%E0%B6%9C-%E0%B6%85%E0%B6%AF-%E0%B6%B4%E0%B7%92%E0%B6%A7%E0%B7%92%E0%B6%BA%E0%B6%A7-",
"date":"2022-02-26",
"category":"sports"

}