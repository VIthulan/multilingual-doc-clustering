
{
"title":"ශානක ගෙන් සුපිරි ඉනිමක්",
"content":"සංචාරක ශ්‍රී ලංකා කණ්ඩායම සහ ඉන්දීය කණ්ඩායම පැවැත්වෙන පන්දුවාර විස්සයි විස්ස අවසන් තරගයේ පළමුව පන්දුවට පහරදුන් ශ්‍රී ලංකා කණ්ඩායම සිය පන්දුවාර 20තුළ දී කඩුලු 5ක් දැවී ලකුණු 146ක් රැස්කළේය.\n\nතරගයේ කාසිය වාසිය දිනූ ශ්‍රී ලංකා කාණ්ඩායමේ නායකයා තීරණය කළේ, පළමුවෙන් පන්දුවට පහරදීමටය.\n\nශ්‍රී ලංකා කාණ්ඩායම වෙනුවෙන් නායක දසුන් ශානක නොදැවී ලකුණු 74ක් රැස් කළේ පන්දු 38කට මුහුණදෙමිනි.\n\nදිනේෂ් චන්දිමාල් ලකුණු 25ක් රැස් කළේය.\n\nතරගය ජය ගැනීම සඳහා ඉන්දීය කණ්ඩායමට හිමිවී ඇති ඉලක්කය ලකුණු 147කි.",
"url":"http://sinhala.adaderana.lk/news/164662/%E0%B7%81%E0%B7%8F%E0%B6%B1%E0%B6%9A-%E0%B6%9C%E0%B7%99%E0%B6%B1%E0%B7%8A-%E0%B7%83%E0%B7%94%E0%B6%B4%E0%B7%92%E0%B6%BB%E0%B7%92-%E0%B6%89%E0%B6%B1%E0%B7%92%E0%B6%B8%E0%B6%9A%E0%B7%8A",
"date":"2022-02-27",
"category":"sports"

}