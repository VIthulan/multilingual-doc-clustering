{
  "title": "මධුෂ්ගේ සමීපතමයෙකු හෙරොයින් සමඟ අල්ලයි",
  "content": "සංවිධානාත්මක අපරාධ කල්ලි සාමාජිකයෙකු වන මාකඳුරේ මධුෂ්ගේ සමීපතමයෙකු කැලණිමුල්ල ප්‍රදේශයේ දී හෙරොයින් සමඟ අත්අඩංගුවට ගෙන තිබෙනවා.මුල්ලේරියාව පොලිසියේ නිලධාරීන්ට ලද තොරතුරකට අනුව ඊයේ සැකකරු අත්අඩංගුවට ගන්නා අවස්ථාවේ දී ඔහු සතුව තිබී හෙරොයින් ග්‍රෑම් 4යි මිලිග්‍රෑම් 680ක් සොයාගත් බව පොලිස් මාධ්‍ය ප්‍රකාශක කාර්යාලය සඳහන් කළා.43 හැවිරිදි සැකකරුට එරෙහිව ස්ත්‍රී දූෂණ, ගිනි අවි පෙන්වා මුදල් කොල්ලකෑම, හෙරොයින් ළඟ තබාගැනීම ඇතුලු විවිධ වැරදි සඳහා අධිකරණවල නඩු විභාග වෙමින් පවතිනවා.",
  "url": "https://www.hirunews.lk/297341/%E0%B6%B8%E0%B6%B0%E0%B7%94%E0%B7%82%E0%B7%8A%E0%B6%9C%E0%B7%9A-%E0%B7%83%E0%B6%B8%E0%B7%93%E0%B6%B4%E0%B6%AD%E0%B6%B8%E0%B6%BA%E0%B7%99%E0%B6%9A%E0%B7%94-%E0%B7%84%E0%B7%99%E0%B6%BB%E0%B7%9C%E0%B6%BA%E0%B7%92%E0%B6%B1%E0%B7%8A-%E0%B7%83%E0%B6%B8%E0%B6%9F-%E0%B6%85%E0%B6%BD%E0%B7%8A%E0%B6%BD%E0%B6%BA%E0%B7%92",
  "date": "2022-02-18",
  "category": "crime"
}