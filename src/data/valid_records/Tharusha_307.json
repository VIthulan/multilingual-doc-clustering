{
  "title": "තවත්‌ කාන්තාවක ට වෙඩි ප්‍රහාරයක්‌",
  "content": "අද (02) අලුයම නිවස ඉදිරිපිටදී කාන්තාවක්‌ වෙත වෙඩි ප්‍රහාරයක්‌ එල්ලවී තිබේ.ඒ බදුරලිය කෙලින්කන්ද ප්‍රදේශයේ නිවසක්‌ ඉදිරිපිට දීය.වෙඩි වැදීමෙන්‌ බරපතළ තුවාල ලබා ඇති අදාළ කාන්තාව බදුරලිය රෝහලේ ප්‍රතිකාර ලබමින්‌ පසුවෙයි.වෙඩි ප්‍රහාරයට ලක්ව ඇත්තේ චන්ද්‍රලතා පත්මිණී නමැති 53 හැවිරිදි විවාහක කාන්තාවකි.පොලිස්‌ විමර්ශනවලදී අනාවරණය වී ඇත්තේ ඇය සමග කලක්‌ එකම නිවසේ වාසය කළ පුද්ගලයෙක්‌ විසින්‌ මෙම වෙඩි තැබීම සිදුකර ඇති බවය.වෙඩිතැබීම සිදුකළ බවට සැක කෙරෙන පුද්ගලයා ප්‍රදේශයෙන්‌ පළාගොස්‌ ඇති අතර වෙඩිතැබීමට යොදාගෙන ඇත්තේ මෙරටදී නිෂ්පාදනය කළ ගිනිඅවියක්‌ බව පොලීසිය පවසයි.",
  "url": "http://sinhala.adaderana.lk/news/164782/%E0%B6%AD%E0%B7%80%E0%B6%AD%E0%B7%8A-%E0%B6%9A%E0%B7%8F%E0%B6%B1%E0%B7%8A%E0%B6%AD%E0%B7%8F%E0%B7%80%E0%B6%9A-%E0%B6%A7-%E0%B7%80%E0%B7%99%E0%B6%A9%E0%B7%92-%E0%B6%B4%E0%B7%8A%E2%80%8D%E0%B6%BB%E0%B7%84%E0%B7%8F%E0%B6%BB%E0%B6%BA%E0%B6%9A%E0%B7%8A",
  "date": "2022-03-02",
  "category": "crime"
}