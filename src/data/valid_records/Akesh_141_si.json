{
  "title": "පොල් ගෙඩි 30ක් සොරකම් කළ පුද්ගලයෙකුට ඇප",
  "content": "පොල් ගෙඩි 30ක් සොරා ගැනීමේ සිද්ධියකට ගාල්ල - උණවටුන - යටගල ප්‍රදේශයේ පදිංචි පුද්ගලයෙකු අත්අඩංගුවට ගෙන අධිකරණයට ඉදිරිපත් කිරීමෙන් පසු ඇප මත මුදා හැර තිබෙනවා.පසුගිය සෙනසුරාදා (19) රාත්‍රී කාලයේදී මෙම පුද්ගලයා යටගල ප්‍රදේශයේ තම ඉඩමෙන් පොල් ගෙඩි සොරකම් කළ බවට ඉඩම් හිමියා විසින් පොලීසියට පැමිණිලි කර තිබුණා.පසුව සැකකරු අත්අඩංගුවට ගෙන අධිකරණයට ඉදිරිපත් කිරීමෙන් පසු රුපියල් ලක්ෂයක ශරීර ඇපයක් මත මුදා හැරීමටයි ගාල්ල මහේස්ත්‍රාත් හර්ෂණ කැකුණවෙල නියෝග කරනු ලැබුවේ.",
  "url": "https://www.hirunews.lk/297690/%E0%B6%B4%E0%B7%9C%E0%B6%BD%E0%B7%8A-%E0%B6%9C%E0%B7%99%E0%B6%A9%E0%B7%92-30%E0%B6%9A%E0%B7%8A-%E0%B7%83%E0%B7%9C%E0%B6%BB%E0%B6%9A%E0%B6%B8%E0%B7%8A-%E0%B6%9A%E0%B7%85-%E0%B6%B4%E0%B7%94%E0%B6%AF%E0%B7%8A%E0%B6%9C%E0%B6%BD%E0%B6%BA%E0%B7%99%E0%B6%9A%E0%B7%94%E0%B6%A7-%E0%B6%87%E0%B6%B4",
  "date": "2022-02-22",
  "category": "crime"
}