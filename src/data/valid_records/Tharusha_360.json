{
  "title": "ගෑස්‌ හිඟයෙන්‌ වාසි සොයන මහ පාරේ ජාවාරම",
  "content": "මෙරට මුහුදු සීමාවේ නැංගුරම්‌ ලා ඇති ගෑස්‌ මෙට්‍රික්‌ ටොන්‌ 3,500 බැගින්‌ වන නෞකා දෙකක ගෑස්‌ තොග මිලදී ගැනීම සඳහා ලිට්‍රෝ සමාගම ඩොලර්‌ අපේක්ෂාවෙන්‌ සිටින බව එම සමාගමේ ආරංචි මාර්ග පවසයි.ඒ අනුව මේ වනවිට රට තුළ මතුවී ඇති ගෑස්‌ හිඟයත්‌ සමග ජනතාව දැඩි ලෙස පීඩාවට පත්වී සිටී.අදත්‌ ප්‍රදේශ රැසක ගෑස්‌ අලෙවි මධ්‍යස්ථාන අසල දිගු පෝලිම්‌ දක්නට ලැබුණි.හැටන්‌ කොටගල ප්‍රදේශයේ ලිට්‍රෝ ගෑස්‌ අලෙවි සැළකට අද පෙරවරුවේ ගෑස්‌ ලොරියක්‌ පැමිණ තිබුණත්‌ එහි කිලෝ ග්‍රෑම්‌ 12.5 ගෑස්‌ සිලින්ඩර නොමැතිවීම හේතුවෙන්‌ පැමිණ සිට්‌ ජනතාව දැඩි අපහසුතාවට පත්විය.ඇතැම්‌ ගෑස්‌ අලෙවිසැල්‌ වෙත ගෑස්‌ තොග ලැබී තිබුණත්‌ ඒවා අසාධාරණ ලෙස අලෙවි කරන බවට චෝදනා කරමින්‌ ජනතාව සිය විරෝධය පළ කර තිබුණි.",
  "url": "http://sinhala.adaderana.lk/news/165104/%E0%B6%9C%E0%B7%91%E0%B7%83%E0%B7%8A-%E0%B7%84%E0%B7%92%E0%B6%9F%E0%B6%BA%E0%B7%99%E0%B6%B1%E0%B7%8A-%E0%B7%80%E0%B7%8F%E0%B7%83%E0%B7%92-%E0%B7%83%E0%B7%9C%E0%B6%BA%E0%B6%B1-%E0%B6%B8%E0%B7%84-%E0%B6%B4%E0%B7%8F%E0%B6%BB%E0%B7%9A-%E0%B6%A2%E0%B7%8F%E0%B7%80%E0%B7%8F%E0%B6%BB%E0%B6%B8",
  "date": "2022-03-09",
  "category": "crime"
}