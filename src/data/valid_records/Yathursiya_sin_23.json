
{
"title":"පැතුම් නිස්සංක හොඳම 10දෙනා අතරට එයි",
"content":"ලොව හොඳම විස්සයි විස්ස පිතිකරණ ලැයිස්තුවේ මුල් දස දෙනා අතරට එක්වීමට අද ශ්‍රී ලංකා ක්‍රීඩකයෙකුට අවස්ථාව හිමිව තිබේ.\n\nශ්‍රී ලංකා ආරම්භක පිතිකරු පැතුම් නිස්සංක විස්සයි විස්ස හොඳම පිතිකරුවන් 10 දෙනා අතරට එක්ව ඇති බව ICCය පවසයි.\n\nඒ අනුව ඔහුට හිමිව ඇති ස්ථානය වන්නේ 9 වන ස්ථානයයි.\n\nවිස්සයි විස්ස ශ්‍රේණිගතකිරීම් හි පළමු දස දෙනා අතර ස්ථානයක් මීට පෙර හිමිව තිබුණේ වනිඳු හසරංගට පමණි.\n\nඔහු විස්සයි විස්ස පන්දු යවන්නන්ගේ 6වන ස්ථානයේ සහ විස්සයි විස්ස හොඳම තුන් ඉරියව් ක්‍රීඩක ලයිස්තුවේ 10වන ස්ථානයේ පසුවෙයි.\n\nවිස්සයි විස්ස හොඳම පිතිකරු ලෙස බාබර් අසාම් මුල්තැන හිමිකරගෙන සිටින අතර පන්දු යවන්නා ලෙස ටබ්රේස් ශම්සි මුල්තැන සිටී.\n\nවිස්සයි විස්ස තුන් ඉරියව් ක්‍රීඩකයන් අතර මොහොමඩ් නබී මුල්තැන හිමිකරගෙන සිටී.",
"url":"http://sinhala.adaderana.lk/news/164615/249%E0%B6%9A%E0%B6%A7-%E0%B7%83%E0%B7%94%E0%B7%80%E0%B6%BA%E0%B7%92",
"date":"2022-03-02",
"category":"sports"

}