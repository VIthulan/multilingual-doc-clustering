{
  "title": "අඩි 45ක මිනිරන් පතලකට වැටුණු කාන්තාවක් මුදා ගැනේ",
  "content": "අත්හැර දමා තිබූ මිනිරන් පතලකට අඩි 45 ක පමණ වැටී සිටි ගාල්ල - බද්දේගම අම්පේගම ප්‍රදේශයේ කාන්තාවක් අද මුදා ගැණුනා.අද පෙරවරුවේ මෙම සිද්ධිය බද්දේගම පොලීසියට වාර්තා වී ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.කැලෑබද ප්‍රදේශයකින් කාන්තාවකගේ කෙදිරිලි හඬක් ඇසීම හේතුවෙන් ප්‍රදේශවාසීන් පිරිසක් ඒ පිලිබඳව පොලීසිය දැනුවත් කර තිබෙනවා.වහා ක්‍රියාත්මක වූ බද්දේගම පොලීසිය ප්‍රදේශවාසීන්ගේ ද සහය ඇතිව අදාළ පතලට වැටී සිටි කාන්තාව මුදා ගෙන රෝහල් ගත කර ඇති බව සඳහන්.39 හැවිරිදි එම කාන්තාව මේ වනවිට ගාල්ල කරාපිටිය රෝහලේ ප්‍රතිකාර ලබමින් සිටින අතර ඇය හිරු ප්‍රවෘත්ති අංශයට කියා සිටියේ තමන් කිසියම් අයෙකු විසින් එම පතල තුලට තල්ලු කළ බවයි.",
  "url": "https://www.hirunews.lk/297448/%E0%B6%85%E0%B6%A9%E0%B7%92-45%E0%B6%9A-%E0%B6%B8%E0%B7%92%E0%B6%B1%E0%B7%92%E0%B6%BB%E0%B6%B1%E0%B7%8A-%E0%B6%B4%E0%B6%AD%E0%B6%BD%E0%B6%9A%E0%B6%A7-%E0%B7%80%E0%B7%90%E0%B6%A7%E0%B7%94%E0%B6%AB%E0%B7%94-%E0%B6%9A%E0%B7%8F%E0%B6%B1%E0%B7%8A%E0%B6%AD%E0%B7%8F%E0%B7%80%E0%B6%9A%E0%B7%8A-%E0%B6%B8%E0%B7%94%E0%B6%AF%E0%B7%8F-%E0%B6%9C%E0%B7%90%E0%B6%B1%E0%B7%9A",
  "date": "2022-02-19",
  "category": "general"
}