{
  "title": "வார இறுதியில் மின்வெட்டு: இலங்கை மின்சார சபைக்கு விசேட ஆலோசனைக் கோவை",
  "content": "வார இறுதியில் மின்வெட்டை அமுல்படுத்துவது தொடர்பில் இலங்கை பொது பயன்பாடுகள் ஆணைக்குழுவினால் இலங்கை மின்சார சபைக்கு விசேட ஆலோசனைக் கோவை வழங்கப்பட்டுள்ளது.நாளையும் (26) நாளை மறுதினமும் (27) இரவு வேளைகளில் மின்வெட்டை தவிர்க்குமாறும் அல்லது குறைந்தபட்ச மின்வெட்டை மேற்கொள்ளுமாறும் இலங்கை மின்சார சபைக்கு அறிவுறுத்தப்பட்டுள்ளதாக ஆணைக்குழுவின் தலைவர் ஜனக்க ரத்நாயக்க தெரிவித்தார்.வார இறுதியில் மின்சாரத்திற்கான கேள்வி குறைவாகவுள்ளமையினால், இந்த அறிவுறுத்தல் வழங்கப்பட்டுள்ளதாக அவர் கூறினார்.கடந்த சில நாட்களாக தொடர்ச்சியாக மின்வெட்டு அமுல்படுத்தப்பட்டமையினால் நாளையும் நாளை மறுதினமும் இரவு வேளைகளில் மின்வெட்டை அமுல்படுத்த வேண்டாமென இலங்கை மின்சார சபைக்கு அவர் வலியுறுத்தியுள்ளார்.",
  "url": "https://www.newsfirst.lk/tamil/2022/02/25/%e0%ae%b5%e0%ae%be%e0%ae%b0-%e0%ae%87%e0%ae%b1%e0%af%81%e0%ae%a4%e0%ae%bf%e0%ae%af%e0%ae%bf%e0%ae%b2%e0%af%8d-%e0%ae%ae%e0%ae%bf%e0%ae%a9%e0%af%8d%e0%ae%b5%e0%af%86%e0%ae%9f%e0%af%8d%e0%ae%9f%e0%af%81/",
  "date": "2022-02-25",
  "category": "general"
}