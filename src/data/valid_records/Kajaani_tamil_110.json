{
  "title": "கொழும்பு 01 – 15 வரையான பகுதிகளில் இன்று(24) முதல் மின்வெட்டு",
  "content": "இன்று(24), 04 மணித்தியாலங்களுக்கு மின்வெட்டை அமுல்படுத்துவதற்கு இலங்கை பொது பயன்பாடுகள் ஆணைக்குழு அனுமதி வழங்கியுள்ளது.அதற்கமைய, A,B மற்றும் C ஆகிய வலயங்களில் 4 மணித்தியாலங்கள் 40 நிமிடங்கள் மின்வெட்டு அமுல்படுத்தப்படவுள்ளதாக பொது பயன்பாடுகள் ஆணைக்குழுவின் தலைவர் ஜனக்க ரத்நாயக்க தெரிவித்துள்ளார்.ஏனைய அனைத்து வலயங்களிலும் 4 மணித்தியாலங்கள் 30 நிமிடங்களுக்கு மின்வெட்டு அமுல்படுத்தப்படவுள்ளது.இதனிடையே, கொழும்பு 01 தொடக்கம் 15 வரையான பகுதிகளில் இன்று(24) முதல் மின்வெட்டு அமுல்படுத்தப்படவுள்ளதாக இலங்கை மின்சார சபை தெரிவித்துள்ளது.குறித்த பிரதேசங்களில் மின்வெட்டு அமுல்படுத்தப்படவுள்ள காலம் தொடர்பில் இதுவரை தீர்மானம் எடுக்கப்படவில்லை என இலங்கை மின்சார சபையின் பேச்சாளர் அன்ரூ நவமணி தெரிவித்துள்ளார்.",
  "url": "https://www.newsfirst.lk/tamil/2022/02/24/%e0%ae%95%e0%af%8a%e0%ae%b4%e0%af%81%e0%ae%ae%e0%af%8d%e0%ae%aa%e0%af%81-01-15-%e0%ae%b5%e0%ae%b0%e0%af%88%e0%ae%af%e0%ae%be%e0%ae%a9-%e0%ae%aa%e0%ae%95%e0%af%81%e0%ae%a4%e0%ae%bf%e0%ae%95%e0%ae%b3-2/",
  "date": "2022-02-24",
  "category": "general"
}