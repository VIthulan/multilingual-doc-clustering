{
  "title": "ගෑස්‌ නැවකට සල්ලි ගෙවයි",
  "content": "මෙරට මුහුදු සීමාවට පැමිණි ගෑස්‌ නෞකා තුනෙන්‌ එක්‌ නෞකාවකට ඩොලර්‌ ගෙවීම්‌ සිදුකිරීමෙන්‌ පසු එම ගෑස්‌ මුතුරාජවෙල ගෑස්‌ පර්යන්තය වෙත පොම්ප කිරීම මේ වනවිට ආරම්භ වී තිබේ.ගෑස්‌ රැගෙන මෙරටට පැමිණි නෞකා 3ක්‌ වත්තල, උස්වැටකෙයියාව, තල්දියවත්ත මුහුදු සීමාවේ දින 7ක පමණ සිට නැංගුරම්‌ ලා තිබූ පසුබිමක ඉන්‌ එක්‌ නෞකාවකට අදාළ ගෙවීම්‌ ඊයේ (07) පස්වරුවේ සිදුකර තිබුණි.ඒ අනුව ගෑස්‌ මෙට්‍රික්‌ ටොන්‌ 2,500ක්‌ අන්තර්ගත වන එම නෞකාවේ තිබූ ගෑස්‌, තල්දියවත්ත ගෑස්‌ බෝයාවේ සිට මුතුරාජවෙල ගෑස්‌ පර්යන්තය වෙත පොම්ප කිරීම මේ වනවිට ආරම්භ වී තිබේ.ලිට්‍රෝ සමාගමේ අභ්‍යන්තර ආරංචි මාර්ග සඳහන්‌ කළේ ගෑස්‌ රැගෙන මෙරට පැමිණි තවත්‌ නෞකාවකට අදාළ ගෙවීම්‌ බොහෝදුරට අද දිනයේ සිදුකිරීමට නියමිත බවය.",
  "url": "http://sinhala.adaderana.lk/news/165029/%E0%B6%9C%E0%B7%91%E0%B7%83%E0%B7%8A-%E0%B6%B1%E0%B7%90%E0%B7%80%E0%B6%9A%E0%B6%A7-%E0%B7%83%E0%B6%BD%E0%B7%8A%E0%B6%BD%E0%B7%92-%E0%B6%9C%E0%B7%99%E0%B7%80%E0%B6%BA%E0%B7%92",
  "date": "2022-03-08",
  "category": "economic"
}