{
"title":"பெருந்தோட்ட மக்களுக்கு மானிய விலையில் கோதுமை மா வழங்கும் திட்டம் வைபவ ரீதியாக ஆரம்பம்!",
"content":"பெருந்தோட்ட தொழிலாளர்களுக்கு மானிய விலையில் கோதுமை மா வழங்கும் திட்டம் இன்று ஆரம்பித்து வைக்கப்பட்டது.\n\n மலையக பெருந்தோட்ட தொழிலாளர்களுக்கு 80 ரூபா விலையில் மாதாந்தம் 15 கிலோ கோதுமை மா வழங்குவதற்கு நிதி அமைச்சு தீர்மானம் எடுத்திருந்தது.\n\nஇதற்கு கடந்த வாரம் அமைச்சரவையின் அனுமதியும் கிடைத்திருந்தது. அதற்கமைய, நுவரெலியா – வட்டகொடை மடக்கும்புர தோட்டத்தில் இந்நிகழ்வு இன்று வைபவ ரீதியாக இடம்பெற்றது.\n\nஇதில் குறித்த தோட்டத்தைச் சேர்ந்த 71 குடும்பங்களுக்கு கோதுமை மா வழங்கி வைக்கப்பட்டது.\n\nநாடாளுமன்ற உறுப்பினர் மருதபாண்டி ரமேஷ்வரன் தலைமையில் இடம்பெற்ற இந்நிகழ்வில் பிரதம அதிதியாக நுகர்வோர் பாதுகாப்பு இராஜாங்க அமைச்சர் லசந்த அழகியவன்ன கலந்து கொண்டார்.\n\nஎதிர்வரும் காலங்களில் ஏனைய பகுதிகளில் இந்த திட்டத்தை முன்னெடுக்க நடவடிக்கை எடுக்கப்படவுள்ளமை குறிப்பிடத்தக்கது.",
"url":"https://www.hirunews.lk/sooriyanfmnews/297520/%E0%AE%AA%E0%AF%86%E0%AE%B0%E0%AF%81%E0%AE%A8%E0%AF%8D%E0%AE%A4%E0%AF%8B%E0%AE%9F%E0%AF%8D%E0%AE%9F-%E0%AE%AE%E0%AE%95%E0%AF%8D%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%AE%E0%AE%BE%E0%AE%A9%E0%AE%BF%E0%AE%AF-%E0%AE%B5%E0%AE%BF%E0%AE%B2%E0%AF%88%E0%AE%AF%E0%AE%BF%E0%AE%B2%E0%AF%8D-%E0%AE%95%E0%AF%8B%E0%AE%A4%E0%AF%81%E0%AE%AE%E0%AF%88-%E0%AE%AE%E0%AE%BE-%E0%AE%B5%E0%AE%B4%E0%AE%99%E0%AF%8D%E0%AE%95%E0%AF%81%E0%AE%AE%E0%AF%8D-%E0%AE%A4%E0%AE%BF%E0%AE%9F%E0%AF%8D%E0%AE%9F%E0%AE%AE%E0%AF%8D-%E0%AE%B5%E0%AF%88%E0%AE%AA%E0%AE%B5-%E0%AE%B0%E0%AF%80%E0%AE%A4%E0%AE%BF%E0%AE%AF%E0%AE%BE%E0%AE%95-%E0%AE%86%E0%AE%B0%E0%AE%AE%E0%AF%8D%E0%AE%AA%E0%AE%AE%E0%AF%8D",
"date":"2022-02-20",
"category":"general"

}