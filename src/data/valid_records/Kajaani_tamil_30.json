{
  "title": "தங்காலையில் பொலிஸ் கான்ஸ்டபிள் கொலை: பெண் உள்ளிட்ட நால்வர் கைது",
  "content": "தங்காலை – விதாரந்தெனிய பகுதியில் பொலிஸ் கான்ஸ்டபிள் ஒருவர் தாக்கி கொலை செய்யப்பட்டமை தொடர்பில் 04 பேர் கைது செய்யப்பட்டுள்ளனர். கைது செய்யப்பட்டவர்களில் பெண் ஒருவரும் அடங்குவதாக பொலிஸார் குறிப்பிட்டனர்.குறித்த சந்தேகநபர்களுடையது என கருதப்படும் வீடொன்றும், நிர்மாணப் பணிகள் இடம்பெற்று வரும் ஹோட்டல் ஒன்றும் இன்று அதிகாலை இனம் தெரியாதோரால் தீ வைக்கப்பட்டுள்ளது.தெற்கு அதிவேக வீதியின் கசாகல பொலிஸ் நிலையத்தில் சேவையாற்றிய 34 வயதான பொலிஸ் கான்ஸ்டபின் சதுரங்க டில்ஷான் நேற்று முன்தினம் (17) இரவு தாக்கி கொலை செய்யப்பட்டார்.நேற்று முன்தினம் இரண்டு வீடுகளுக்கும் அருகில் நிர்மாணிக்கப்படும் ஹோட்டலில் விருந்துபசார நிகழ்வொன்று இடம்பெற்றுள்ளதுடன், பொலிஸ் கான்ஸ்டபிளின் உறவினருடன் பிரச்சினை ஏற்பட்ட வீட்டாரும் இதில் கலந்து கொண்டிருந்தனர்.இதன்போது, பொலிஸ் கான்ஸ்டபிளின் வீட்டாருக்கும் தற்போது கைது செய்யப்பட்டுள்ள பெண்ணுக்கும் இடையில் பிரச்சினை ஏற்பட்டதாகவும் 15 பேர் பொலிஸ் கான்ஸ்டபிளையும் அவரது மனைவியையும் சகோதரரையும் தாக்கியதாக பொலிஸார் தெரிவித்தனர்.",
  "url": "https://www.newsfirst.lk/tamil/2022/02/19/%e0%ae%a4%e0%ae%99%e0%af%8d%e0%ae%95%e0%ae%be%e0%ae%b2%e0%af%88%e0%ae%af%e0%ae%bf%e0%ae%b2%e0%af%8d-%e0%ae%aa%e0%af%8a%e0%ae%b2%e0%ae%bf%e0%ae%b8%e0%af%8d-%e0%ae%95%e0%ae%be%e0%ae%a9%e0%af%8d-2/",
  "date": "2022-02-19",
  "category": "crime"
}