{
  "title": "නුග ගසක් බිලිගත් ජීවිතය",
  "content": "තලවාකැලේ - ළිඳුල ප්‍රදේශයේ මාර්ගයක් අසල පිහිටි නුග ගසක් අනාරක්ෂිත ලෙස කැපීමට යාමේදී එම ගසට යට වී පුද්ගලයෙකු ජීවිතක්ෂයට පත්ව තිබෙනවා.අදාළ සිද්ධියට විරෝධය පළ කරමින් වතු කම්කරුවන් පැය 3කට ආසන්න කාලයක් මාර්ගය හරස් කරමින් විරෝධය පළ කළ අතර පසුව පොලිසි විසින් සැකකරුවන් තිදෙනෙකු අත්අඩංගුවට ගැනීමට කටයුතු කර තිබුණා.තලවාකැලේ ලිඳුල මල්ලිඅප්පුව ප්‍රදේශයේ ප්‍රධාන මාර්ගයේ කෝවිලක් අසල පිහිටි වසර 150ක් පමණ පැරණි නුග ගසක අතු කිහිපයක් අවස්ථා කිහිපයකදී ප්‍රධාන මාර්ගයට කඩා වැටී තිබුණා.මේ හේතුවෙන් ගසෙහි අතු කපා ඉවත් කිරීමට ප්‍රදේශයේ ග්‍රාම නිලධාරීවරයා අදාළ ආයතනවලට සහ ගස අසළ පදිංචිකරුවන්ට අවසර ලබා දී තිබෙනවා.",
  "url": "https://www.hirunews.lk/297705/%E0%B6%B1%E0%B7%94%E0%B6%9C-%E0%B6%9C%E0%B7%83%E0%B6%9A%E0%B7%8A-%E0%B6%B6%E0%B7%92%E0%B6%BD%E0%B7%92%E0%B6%9C%E0%B6%AD%E0%B7%8A-%E0%B6%A2%E0%B7%93%E0%B7%80%E0%B7%92%E0%B6%AD%E0%B6%BA-%E0%B6%A1%E0%B7%8F%E0%B6%BA%E0%B7%8F%E0%B6%BB%E0%B7%96%E0%B6%B4",
  "date": "2022-02-22",
  "category": "general"
}