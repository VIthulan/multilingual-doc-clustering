{
"title":"அத்துமீறி மீன்பிடித்த குற்றச்சாட்டில் மேலும் 6 இந்திய மீனவர்கள் கைது!",
"content":"இலங்கை கடல் எல்லைக்குள் அத்துமீறி மீன்பிடியில் ஈடுபட்ட குற்றச்சாட்டில் மேலும் 6 இந்திய மீனவர்கள் கைது செய்யப்பட்டுள்ளனர்.\n\nகண்காணிப்பு பணிகளில் ஈடுபட்டிருந்த கடற்படையினரால், யாழ்ப்பாணம் கோவளம் வெளிச்ச வீட்டிலிருந்து வடமேற்கு திசையில் இலங்கை கடற்பரப்பில் வைத்து இன்று (19) அதிகாலை குறித்த மீனவர்கள் கைதுசெய்யப்பட்டுள்ளனர்.\n\n இதன்போது, படகு ஒன்றையும் கைப்பற்றியுள்ளதாக கடற்படையினர் மேலும் தெரிவித்துள்ளனர்.\n\nகைது செய்யப்பட்டவர்களை படகுடன் மயிலட்டி மீன்பிடி துறைமுகத்திற்கு கடற்படையினர் அழைத்துச் சென்றுள்ளதாக எமது செய்தியாளர் தெரிவித்தார்.",
"url":"https://www.hirunews.lk/sooriyanfmnews/297422/%E0%AE%85%E0%AE%A4%E0%AF%8D%E0%AE%A4%E0%AF%81%E0%AE%AE%E0%AF%80%E0%AE%B1%E0%AE%BF-%E0%AE%AE%E0%AF%80%E0%AE%A9%E0%AF%8D%E0%AE%AA%E0%AE%BF%E0%AE%9F%E0%AE%BF%E0%AE%A4%E0%AF%8D%E0%AE%A4-%E0%AE%95%E0%AF%81%E0%AE%B1%E0%AF%8D%E0%AE%B1%E0%AE%9A%E0%AF%8D%E0%AE%9A%E0%AE%BE%E0%AE%9F%E0%AF%8D%E0%AE%9F%E0%AE%BF%E0%AE%B2%E0%AF%8D-%E0%AE%AE%E0%AF%87%E0%AE%B2%E0%AF%81%E0%AE%AE%E0%AF%8D-6-%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF-%E0%AE%AE%E0%AF%80%E0%AE%A9%E0%AE%B5%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%95%E0%AF%88%E0%AE%A4%E0%AF%81",
"date":"2022-02-19",
"category":"general"

}