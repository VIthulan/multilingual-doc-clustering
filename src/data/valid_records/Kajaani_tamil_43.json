{
  "title": "சிலரின் முன்கூட்டிய சிந்தனையற்ற செயற்பாடுகளால் பலியான உயிர்",
  "content": "ஒரு ஆசிரியரின் சற்றும் எதிர்பாராத மரணத்தால் தலவாக்கலை – லோகி தோட்டம் இன்று சோகத்தில் ஆழ்ந்துள்ளது.பாதுகாப்பற்ற முறையில் மேற்கொள்ளப்படுகின்ற நடவடிக்கைகளால் ஏற்படுகின்ற விபரீத விளைவுகளுக்கு இந்த ஆசிரியரின் மரணமும் சான்றாக அமைந்துள்ளது.ஹட்டன் – நுவரெலியா பிரதான வீதியின் தலவாக்கலை – லோகி தோட்ட சந்தியில் பாரிய மரமொன்றை எவ்வித பாதுகாப்பு வழிமுறைகளையும் பின்பற்றாது சிலர் வெட்டிய போது அந்த வீதியூடாக மோட்டார் சைக்கிளில் பயணித்த வேலுசாமி மகேஷ்வரன் என்ற ஆசிரியர் மீது முறிந்து வீழ்ந்தது.நுவரெலியா வலயக் கல்வி பணிமனைக்கு சென்று வீடு திரும்பிக்கொண்டிருந்த இவரது பயணம் மாத்திரமன்றி வாழ்க்கையும் சம்பவ இடத்திலேயே முடிவிற்கு வந்தது.இந்த சம்பவத்தை அடுத்து அங்கு ஒன்று திரண்ட மக்கள் ஆசிரியரின் மரணத்திற்கு நீதி கோரி நேற்று (21) எதிர்ப்பிலும் ஈடுபட்டனர்.",
  "url": "https://www.newsfirst.lk/tamil/2022/02/22/%e0%ae%9a%e0%ae%bf%e0%ae%b2%e0%ae%b0%e0%ae%bf%e0%ae%a9%e0%af%8d-%e0%ae%ae%e0%af%81%e0%ae%a9%e0%af%8d%e0%ae%95%e0%af%82%e0%ae%9f%e0%af%8d%e0%ae%9f%e0%ae%bf%e0%ae%af-%e0%ae%9a%e0%ae%bf%e0%ae%a8%e0%af%8d/",
  "date": "2022-02-22",
  "category": "crime,general"
}