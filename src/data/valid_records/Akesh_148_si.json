{
  "title": "ඩොලර් අර්බුදයෙන් සුරතල් සතුන්ගේ ආහාරත් හිඟ වෙයි",
  "content": "දැනට මාස එකහමාරක පමණ කාලයක සිට මෙරට තුල සුරතල් සතුන්ගේ ආහාරවල හිඟයක් පවතින බව රජයේ පශු වෛද්‍ය නිලධාරීන්ගේ සංගමය පවසනවා.එහි ලේකම් වෛද්‍ය නුවන් හේවාගමගේ කියා සිටියේ රට තුල පවතින විදේශ සංචිත අර්බුදය මීට හේතුවී ඇති බවයි.සුරතල් සතුන්ගේ ආහාර වැඩි ප්‍රමාණයක් මෙරටට ආනයනය කරනු ලබන අතර, ආනයනකරුවන් හා බෙදා හරින්නන් පවසන්නේ තමන්ට ගත වූ කාලය තුල ඇණවුම් කර ගෙන්වූ සුරතල් සතුන්ගේ ආහාර සහ විටමින් වර්ග වරායෙන් නිදහස් කර ගැනීමේ ගැටලු මතුව ඇති බවයි.මීට අමතරව මෙරට තුල අනෙකුත් සත්ත්ව ආහාර නිෂ්පාදනය සඳහා අවශ්‍ය අමුද්‍රව්‍යවල හිඟයක් ද පවතින අතර, එම තත්ත්වය හමුවේ සත්ත්ව ආහාර මිල ගණන් ද ඉහළ ගොස් තිබෙනවා.",
  "url": "https://www.hirunews.lk/297457/%E0%B6%A9%E0%B7%9C%E0%B6%BD%E0%B6%BB%E0%B7%8A-%E0%B6%85%E0%B6%BB%E0%B7%8A%E0%B6%B6%E0%B7%94%E0%B6%AF%E0%B6%BA%E0%B7%99%E0%B6%B1%E0%B7%8A-%E0%B7%83%E0%B7%94%E0%B6%BB%E0%B6%AD%E0%B6%BD%E0%B7%8A-%E0%B7%83%E0%B6%AD%E0%B7%94%E0%B6%B1%E0%B7%8A%E0%B6%9C%E0%B7%9A-%E0%B6%86%E0%B7%84%E0%B7%8F%E0%B6%BB%E0%B6%AD%E0%B7%8A-%E0%B7%84%E0%B7%92%E0%B6%9F-%E0%B7%80%E0%B7%99%E0%B6%BA%E0%B7%92",
  "date": "2022-02-19",
  "category": "business"
}