{
  "title": "පොදු නීතියක් ස්ථාපනය කිරීමට අඩිතාලම සැපයීමේ රජයේ උත්සාහය අගය කරනවා – සරසවි ඇඳුරන්",
  "content": "ලොව කිසිදු රටක ක්‍රියාත්මක නොවූ සංකල්පයක් තේමා කර ගනිමින් රටේ පොදු නීතියක් ස්ථාපනය කිරීමට අඩිතාලම සැපයීමේ රජයේ උත්සාහය අගය කරන බව විශ්වවිද්‍යාල ආචාර්ය මහාචාර්යවරුන් පිරිසක් පැවසුවේ ය. ඔවුන් මේ අදහස් පල කළේ, “එක රටක් – එක නීතියක්” සඳහා වූ ජනාධිපති කාර්ය සාධක බලකාය විශ්වවිද්‍යාල ප්‍රජාවගේ අදහස් ලබා ගැනීමේ අවස්ථාවට ඊයේ(20) කොළඹ බණ්ඩාරනායක ජාත්‍යන්තර සම්මන්ත්‍රණ ශාලා පරිශ්‍රයේ දී එක්වෙමින් ය. කොළඹ, රුහුණ, ජයවර්ධනපුර, යාපනය, අග්නිදිග, පේරාදෙණිය, කැලණිය, රජරට, වයඹ ඇතුළු විශ්වවිද්‍යාල 18ක් නියෝජනය කරමින් පිඨාධිපතිවරු, ආචාර්ය, මහාචාර්යවරු සහ විද්‍යාර්ථයින් පිරිසක් මේ අවස්ථාවට එක්වූ බව ජනාධිපති මාධ්‍ය අංශය සඳහන් කළේ ය.",
  "url": "https://www.newsfirst.lk/sinhala/2022/02/20/%e0%b6%b4%e0%b7%9c%e0%b6%af%e0%b7%94-%e0%b6%b1%e0%b7%93%e0%b6%ad%e0%b7%92%e0%b6%ba%e0%b6%9a%e0%b7%8a-%e0%b7%83%e0%b7%8a%e0%b6%ae%e0%b7%8f%e0%b6%b4%e0%b6%b1%e0%b6%ba-%e0%b6%9a%e0%b7%92%e0%b6%bb/",
  "date": "2022-02-20",
  "category": "legal, political"
}